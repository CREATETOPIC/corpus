De verloofde koninksbruidt, treurspel.

Eerste bedryf.

I. Tooneel.

Velleede, Fastarad, Rey van ghewapende Dienaars.

Fastarad, ter vlught uitkoomende, en van Velleede vastghehouden.

Laat lós, Mevrouw, laat lós: uw' reeden quetst mijn oor;

Ghy pooght vergheefs......

Velleede

Houw standt, mijn zoon, en gheef ghehoor,

Nócht wraak zo reukeloos den trouwen raadt uws Moeders.

Fastarad

Die mijn' doorluchte kling, ter schennisse van Broeders,

Verwaaten aanhitst, met ghevaar van lijf, en eer.

Velleede

Die 't spoor u opent, om uw' Koningsscepter weêr

Te krijghen, en de moordt uws Ghrootvaârs, Ooms, en Vaders,

Te wreeken, door de moordt van schelmen, en verraaders.

Fastarad

Niet langs een heldenpadt van open oorelógh:

Maar met vervloekt verraadt, met lasterlijk bedrógh,

Tót woede storting van onschuldigh bloedt besteeken.

Velleede

De wraak ziet dat niet aan. Wanneer men zich kan wreeken,

't Zy door het Vóssenbrein, 't zy door de Leeuwenklaauw;

Men kreunt zich luttel hoe, met zift dat niet zo naauw.

Fastarad

Zo wreekt zich 't bastaardtbloedt, zo wreeken zich aartsfielen,

En laffe ghuilen: Maar gheen hooghghebooren' zielen,

Gheen oorlóghshelden, dien, van kintsbeen opghequeekt

In 't school der Deughdt, de walgh van schelmeryen steekt.

Dies staak deeze euveldaadt, Mêvrouw, my meêr te verghen:

Ghy recht niet anders uit, dan my tót weêrwil terghen.

Ik heb het u voorheen ghezeghdt, en zegh het nóch;

Mijn' handt schrikt voor verraadt, mijn hart walght van bedrógh.

Velleede

'k Beken, de Deughdt verbiedt verraadt in haare wetten:

Maar Reeden leert weêr 't quaadt met quaadt betaalt te zetten.

Indien de Dwinglandt, na 't bericht der Deughdt, zijn daân

Ghereegheldt had, hy hadde uw' Ghrootvaâr nooit verraân,

Uw' Oom, en Vader, nooit vermoordt, nócht 's Konings zeetel,

Als aartsgheweldenaar, beklommen; nócht vermeetel,

Met wreede dwang, ghemaakt uw' Moeder tót zijn vrouw,

Om zich te vesten, op den Rjjkstroon, door die trouw.

Nu heeft de staatzucht hem verrukt, tót all' die quaaden,

En vuil bezoetelt, met zo ghrouwzaame euveldaaden:

Dus eischt de Reeden, dat hy, met ghelijke munt,

Betaaldt werd, daar 't gheluk een schoonen kans toe ghunt,

Die, zo ghy 't reuk'loos niet verwaarloost, biedt de zeeghe.

't Ghepleeghdt verraadt gheeft u verlóf, verraadt te pleeghen:

Dies buigh uw' strakken zin, en vólgh mijn ghoeden raadt.

Fastarad

Zo 't quaadt, by yder, te verghelden stondt, met quaadt;

Het menschlijk leeven smeede een reeks van euvelheeden;

Ja all', die 't lóflijk padt der ghoude Deughdt betreeden,

Verbondt ghestaâgh de Reên, ter slinker af te slaan,

En 't spoor te vólghen, welk een booswicht voor zou ghaan.

O neen; de Deughdt, wat stórm haar ook an boordt koomt klampen,

Streeft haaren heirbaan langs, door onghelijk, en rampen.

Dóch neem, 't stondt vry, verraadt te loonen met verraadt:

Hier schuilt iet arghers, welk uw' toelegh teeghenstaat,

En mijnen arm ghebiedt, 't gheen ghy haar verght, te weigheren.

De Dwingelandt, om op den Koningstroon te steigheren,

Schon slechts het scepterrecht, door Vórstenmoordery,

En plengde onnoozel bloedt; daar ik daarboven my

Nóch schandigh zou misghaan an Vader, en an Broeders.

Velleede

Een Stiefvaâr, en Stiefbroêrs.

Fastarad

De bedtghenoot mijns Moeders,

De zoonen haars ghemaals.

Velleede

Maar die 't is met gheweldt,

Die tót zijn huw'lijk my ghedwongen heeft.

Fastarad

Dat scheldt

My van mijn' plicht niet vry: 't was d'uwe, te verhinderen,

Na Vaders doodt, dat ik den Dwinglandt, nócht zijn' kinderen

Verschuldighdt waar t'ontzien, als broeder, nóchte als zoon.

Nu heeft uw huwelijk my dat ontzagh gheboôn,

Hem tót mijn' Vader, en hen tót mijn' Broêrs verheeven.

Velleede

Mijn huwelijk heeft u, en my, gheborghen 't leeven,

't Welk anders schipbreuk leedt; opdat....

Fastarad

Van kindtsbeen aan,

Het waar den Dwingelandt verplicht ten dienst te staan.

Velleede

Opdat ghy Ghrootvaâr, Oom, en Vader, als uw' jaaren

Ter manlijke ouderdom, en kracht, gheklommen waaren,

Zoud' wreeken, en, den Rijksgheweldenaar ter troon

Afbonzende, in 't bezit u zetten van uw' kroon.

Fastarad

Ghy hebt my, door uw' trouw, verbóden my te wreeken,

En van mijn errifrecht ter scepterstaf versteeken.

Velleede

Heb ik uw' wraak verboôn? versteeken van uw recht?

Ik, die, zo meenighmaale, u heb het padt gheslecht,

Heb hulp verschaft, heb moedt in 't lijf ghepooght te spreeken,

Om uw vermoordt gheslacht heldthaftighlijk te wreeken,

Te stijghen op uw' troon? wat schuiftghe uw' schuldt op my?

Hebtghe al mijn werk niet steedts te loor ghesteldt?

Fastarad

Hebt ghy

De kroon, van Ghrootvaâr, Oom, en Vader, na 's landts wetten,

An u verstorven, niet bestaan op 't hoofdt te zetten

Den Rijksgheweldenaar? Den staf, die my toequam,

Na uwe doodt, als oir der Koninklijke stam,

Hebt ghy mijn' handt ontmaakt, by leevendighen lijve;

En dien Tiran ghemaakt, toengh' hem, ten echten wijve

Gheworden, plaatste, als man, en heer, an hoogher handt,

Op Ghrootvaârs zeeteltroon, tót wettigh Vórst van 't landt.

Indien 't weêrstreefde uw' wil, dat hy den staf zou zwaayen;

Waarom hem die ghelangt? Indien ghy 't bloedt woudt paayen

Van ons vermoordt gheslacht, met wraak; waarom die voort

Niet by der handt ghevat, op 't klinken van de moordt?

't Gheen ghy nu mijnen arm, Mêvrouw, verght uit te voeren,

U uit te voeren stondt, toen eerst in reppe, en roere,

Was hóf, en stadt, en landt, door 's Dwinglandts overmoedt.

Toen moest ghy hebben 't vuur der oploop, met zijn bloedt,

Ghelescht; hem van den troon gheweerdt; zijn' drift ghebrooken;

En door zijn' neederlaagh mijne Ouderen ghewrooken.

Ghy kost het toen, met eere; ik zoude 't nu, met schand'.

Velleede

Mijne onmaght leedt het niet; hy had reê d'overhandt.

Fastarad

Nu lijdt mijn' plicht het niet: de Deughdt kant zich 'er teeghen,

En d'eer verbiedt mijn' handt te stroopen haaren deeghen

Tot broêr- en vadermoordt. Dies staak, Mêvrouw, an 't oor

My meêr te lellen; alle uw' moeit loopt tóch te loor.

Velleede

Ontaarde zoon, houw op van plicht, en eer, te roemen;

En uwe snoode min daar onder te verbloemen.

Fastarad

Wat snoode min?

Velleede

Die ghy des Dwinglandts Dóchter draaght.

Fastarad

't Is waar, ik vier, en dien die ghóddelijke maaghdt;

Maar met zo schoon een vlam, als immer hart kon blaaken.

Velleede

Een vlam, waar door uw hart verwaareloost de wraake

Van uw gheslacht, en, onghevoeligh in uw' hoon,

Met koelen moede, duldt een Dwinglandt, op uw' troon,

De hooghgheboorenheidt uws afkomsts te verneêren.

Fastarad

Verwijt ghy my, dat ik mijn' koningsstam onteere,

Door mijne liefde; ghy, die, door uw huwelijk,

Ghemaakt hebt 's Rijks tiran, tót wettigh Vórst van 't Rijk;

Uws mans doodtslagher tót uw' man, een aartsverraader

Tót heer van 't landt, den beul mijns Vaders tót mijn' Vader,

En 's Konings moordenaar tót 's Konings erfghenaam.

Velleede

Een noodtdwang dreefme, opdat gheen ramp u overquaam'.

Fastarad

't Was moed'loosheidt, en vrees voor sterven, die u dreeven.

Men dwingt gheen eêl ghemoedt. Dies voeghde u, eêr het leeven

Daar in te schieten: dan, dus eerloos, den Tiran

Te dulden op uw' troon, te hulden tót uw' man.

Nu hebtghe vuil bevlekt de ghlorie uwer ouderen,

Door uw' lafhartigheidt; en uw', en mijnen schouderen

Dit smaadelijke juk des Dwinglandts opgheleidt:

Ik draagh 't gheduldigh, en ik toon ghehoorzaamheidt.

Dóch port u 't naberouw van uw verghrijp te wreeken

Uw' neêrghevelde stamme, en den Tiran te steeken

Na 't harte, en uwe kroon; verschoon, Mêvrouw, mijn' dólk,

En voer uw' wraakzucht uit, met dit ghewapend vólk.

Velleede

Het eischt een man tót hoofdt, die 't anvoere, en bescherrem;

En 's Ghrootvaârs bleeke schim de wraak van uwen arrem.

Fastarad

Mijns Ghrootvaârs schim?

Velleede

Zijn gheest, die stadigh om my zweeft.

Fastarad

Hy rust in vreede, en u gheen stóf van quelling gheeft.

Velleede

Ach! al te veel. Wanneer de droeve nacht haar' schimmen

Strooit door de lucht, en zoomt met schaduwe onze kimmen,

Verschijnt my meêrmaals dat ghrootachtbaar aanghezicht,

Niet als 't, verheerlijkt met het eerentfeste licht

Der oppermajesteit, ontzagh'lijk plagh te zitten

Ter hooghe zeeteltroon der wijdtberoemde Britten:

Maar (laas!) beklonterdt, met het kladd'righ inghewandt

Des bekkeneels, begruist met bloedigh stóf, en zandt,

En onghezien, door wondt op wondt, die stadigh druipen.

Fastarad

't Zijn yd'le droomen, die uw' herssenen bekruipen,

En 't maalende verstandt beschertsen, in den slaap.

Velleede

't Is waarheidt, en gheen droom, waar aan ik my verghaap:

't Ghemoet my waakende, en ik zie 't, met opene ooghen.

Fastarad

Mijns Ghrootvaârs schaduw zoude an my zich wel vertooghen;

Indien hy wraak eischte, op den moorder, van mijn' handt,

En, uit 's Rijks zeeteltroon, geschopt den Dwingelandt.

Velleede ter zijden.

Nu is 't hoogh tijdt, om mijn' besteeken ról te speelen,

En proeven, óf bedrógh dit vruchteloos krakkeelen

Niet brengen kan ten einde, en lichter, dan mijn reên,

Dien kóp vermurruwen.

Fastarad

Wat preevelt ghy alleen?

Velleede

Ik smeek den Heemel, ons verschil te willen enden,

En, uit het zaligh dal der zielen, opwaarts zenden

Uws Ghrootvaârs gheest. Hy knikt. De Maane suizebólt,

In 't onderghaan. 't Ghestarnt zijn' doodtverw zet. Daar rólt

De donder, door de lucht; en braakt, uit vuur'ghe kaaken,

Een sterke bliksemghloedt, dat bergh, en toorens kraaken.

De Teems, door schrik ontbloot van zijnen ghlazen toom,

Stouwt, aarz'ling bronnewaarts, de ghólven zijner stroom.

Het koninklijk paleis bezwijmt, als van zich zelven.

De pijlers sidderen, door 't waggh'len der ghewelven.

De vloeren steigh'ren, steil om hoogh; en loeijen vast

Heel schor. De zólder, met een naare weêrghalm, bast.

De ghlazen rinkelen. De wanden yz'lijk huilen,

Met heesch ghejank. Daar ploft, door 't zwijken van de zuilen,

Het schaliedak ter neêr. Oey my! 'k ben t'einde raadts!

Waar vlucht, waar bergh ik my?

Fastarad

't Hóf staat nóch op zijn plaats,

Mêvrouw; bedaar.

Velleede

Daar barst, en splijt de korst der aarde.

Fastarad

Helpt Ghoôn! wat 's dit? Gheen schrik my ooit zo zeer vervaerde.

Velleede

Daar welt een zwavelghloedt, doorvlamdt met ghólven smooks,

Ter spleete uit; en bezwalkt de lucht, vol stanks en rooks;

Het voorspel zijner komst.

II. tooneel.

Velleede, Fastarad, Rey van ghewapende Dienaars, Ottomar in de schijn van een Gheest.

Velleede

Zie hoe, van liever leede,

Hy opzweeft, uit het lógh; en herwaarts aan komt treeden.

Fastarad

Wie? wat, Mêvrouw?

Velleede

De schim uws Ghrootvaârs.

Fastarad

Ach! men wijk'.

Velleede

Men houde stal, mijn zoon. Dit afghemarteldt lijk

Strekke u ten prikkel, om zijn' wreede moordt te wreeken.

Anschouw zijn' trótse borst, zo jammerlijk doorsteeken,

Met meenigh doodtwondt, daar noch 't reut'lend bloedt uit druipt,

En lanks het deeluwbleek der doodsche leeden kruipt.

Hoe deerelijk ziet dat gheraamt', met scherpe schinkelen.

Hoe staan zijn' blikken, diep ghedooken in hunn' winkelen,

Te flonkerbranden, met karbonkelroode ghloedt.

Hoor toe; hy spreekt: en prent zijn' stemme in uw ghemoedt.

Ottomar

Hoe lang, ontaarde neef, zultghe uwer Moeder weigheren

Mijn' doodt te wreeken, en ter zeeteltroon te steigheren?

Hoe lang, voor 's Dwinglandts juk, zal u de minnevlam

Verdwaasdt doen bukken, en verloochenen uw' stam?

Kontghe u erinneren de moordt van my, van Vader,

En Oom, en die, op den moordtdaadighen verraader,

Verwaareloozen streng te wreeken, zo 't betaamt?

Zo zijtghe een bastaardtrank, wiens zich mijn' stamboom schaamt.

Wat pooghtghe althans met ghlimp van plichtschuldt, te blanketten

Uw' minnevlammen, die daar teeghen zich verzetten?

Doof uit dat laffe vuur, en eed'ler vuur van wraak

Ontsteeke uw' boezem, tót handthaaving onzer zaak:

Of slaat ghyze in den windt, zo zal ik, met de zielen

Uws Ooms, en Vaders, u fluks zitten op de hielen,

En niet aflaaten, voor uw' handt ons wraak bestell'.

Dies schafze ons nu, en kom dat voor. Ik gha. Vaar wel.

III. tooneel.

Velleede, Fastarad, Rey van ghewapende Dienaars.

Velleede

Wel nu: kan dit bedroefdt ghezicht u overtuighen?

Fastarad

Ik sta verzet: mijn hart beghint allengs te buighen,

Na Ghrootvaârs weeklaght, en tót uw' ghehoorzaamheidt:

Doe opening, hoe ghy den aanslagh hebt beleidt.

Velleede

Men zoude, aleer de zon den nanacht quam verdryven,

Des Dwinglandts tweelingzoons, op 't leedekant, ontlyven......

Fastarad

Zijn' tweelingzoons, Mêvrouw? hoe, die zijn immers an

De moordt onschuldigh?

Velleede

Zy zijn kroost van den Tiran,

En dat 's ghenoegh, om hen daar schuldigh aan te maaken.

Fastarad

Maar, waar 't niet raadzaamer, van hem ten eersten wraake

Te neemen, en eens sloeghs zijn ghang na 't koningdom?

Velleede

Och ja, 't waar raadzaamst, zo zijn' lijfwacht, die rondtom

Zijn' leegherplaats, by nacht, by daghe, t'aller steeden,

Houdt scherpe wacht, dien wegh ons niet hielde afghesneeden.

Fastarad

Men wacht' gheleeghenheidt, en schort' zo lang dat werk.

Velleede

Het lijdt gheen lunderen; de noodt nijpt veel te sterk:

Ghy hebt voorheen te vaak mijn' voorslagh afgheslaaghen.

Fastarad

Wat drijft u dan, dit zo voorbaarigh voort te jaaghen?

Velleede

U is bewust, hoe dat Mathilde, Koningin

Van Kaledonien, door last haar 's Vaders, in

Zijn sterf bedt uitghedrukt, als zy, ter huwb're jaaren

Volwassen waare, in echte is opgheleghdt te paaren

Met hem, die hier, als Vorst, den rijksstaf zwaayen zou.

Ghy weet ook, hoe zy, tót voltrekking haarer trouw,

Met een wijdtlufte sleep van Ghraaven, Ridders, Heeren,

En Vrouwentimmer, om haar' bruilóft te vereeren,

Hier onlanks is ghelandt, en inghehaaldt met pracht:

En hoe de Dwingelandt deez' Koningsbruidt nu tracht

Den eerstgheboor'nen van zijn' tweelingzoons te gheeven;

Daar zy beschooren wierdt uw' Oom. Want toen dit leeven

Haar Vader afley, praald' hier op den zeeteltroon

De mijne, uw Ghrootvaâr; op wiens hooghbeghaafden zoon

Hy 't oogh hadde, als hy kroon, en Dóchter, voor zijn sterven,

Besprak den gheenen, die de Britsche kroon moest erven.

Van uwen Oom verviel de staf op my, en u;

Dien 't dies alleen toekomt, dat met Mathilde huw'.

Hy echter heeft, van daagh' den oudsten zyner zoonen

('t Geen hy steedts hiel bedekt) tót wettigh oir der kroone

Bestemdt te noemen, en, verheerlijkt met dat recht,

Voorts aan Mathilde te verknóchten in den echt.

Dit moetghe, uit alle uw' maght, verhind'ren; hier met lijve

En ziel fluks teeghen zijn: want, zo dit werk beklijve,

En 's Dwinglandts zoon, daar door, eens voet krijghe op den troon;

Ghy mooght, voor eeuwigh, wel weghschrijven uwe kroon.

Fastarad

Wat draayboom schut een werk, zo hoogh reets opghesteeghen?

Velleede

Des Dwinglandts zoonen te vernest'len met den deeghen,

Op hunne slaapkoets, eer de dagh anbreekt. Hunn' doodt,

Oft hunn' quetsuuren zijn verlets ghenoegh, dit ghroot

Voorneemen plotseling te rugh, ófte om te stooten.

Fastarad

't Is ghoedt, Mêvrouw: maar hunn' slaapkamer staat gheslooten.

Velleede

Men loop' de deure, en al, wat weêr biedt, op de vloer.

Fastarad

Welaan; gheen euveldaadt, zo stout, die 'k niet volvoer.

Trouwanten, toont uw moedt. Een yder trekk' van leeder.

Nu met ghelijker handt. Daar light de deur ter needer.

Dat ghaat u voor.

Velleede

En my an 't harte, en na den zin.

IV. tooneel.

Velleede, Ottomar in den schijn van een Gheest.

Velleede

Zo krijght, in 't eind', mijn' wraak zijn langghewenscht beghin,

Des Dwinglandts kroon een krak, mijn zoon zijn recht in handen,

En mijne onterfde vuist den breidel deezer landen.

Waar zijt ghy, Ottomar?

Ottomar

Alhier, Mêvrouw.

Velleede

Mijn vriendt,

Die mijnen anslagh hebt, van pas, ten steun ghediendt,

Gheen eeuw zal, uit het boek van mijn' ghedachtenissen,

De dankbaarheidt, en 't loon voor zulk een weldaadt, wisschen.

Uw' hulp my heiligh is? maar 'k hebze bet van doen.

De tweelingbroeders, die mijn zoon bespringt, zijn koen

En rap; en zullen met hunn' dienaars, door 't gerommel

Der neêrgebonsde deur ghewekt, hem, en zijn' drommel

Een harden weêrstandt biên; deez' past het by te staan.

Ottomar

Maar zacht; ik hoor ghedruis.

Velleede

Och ja, daar komt hy aan

Al aarzelende; ik bid, verzuim niet hem te helpen,

Eer batser onheil ons all' t'zaam koome overstelpen.

Ottomar

Ik ben bereidt, Mêvrouw; waar bergh ik dit ghewaadt?

Velleede

Neen, houw het aan, en toon een ysselijk ghelaat.

Mijn zoon zal waanen, dat zijn Ghrootvaâr komt beschikken,

Daar hy te korte in schiet. De vyandt zal verschrikken,

En deizen, op 't ghezicht van zulk een vreemdt ghedrócht.

Ottomar

Welaan, pak u slechts wegh. Uw' voorslagh werd' volbróght.

V. tooneel.

Fastarad, Trasimond, Alarik, Rey van ghewapende Dienaars, al vechtende, Ottomar in den schijn van een Gheest.

Trasimond

Staat, schelmen, staat.

Fastarad

Houdt stal, spitsbroeders; niet te vlieden,

Ziet daar mijns Ghrootvaârs schim, om ons de handt te bieden.

Schept moedt.

Trasimond

Gheen helsch ghespook, ófte onderaardsche gheest,

Hoe wreedt van opzicht, die mijn' kling in 't minste vreest,

Ofte u voor my bevrijdt. Valt aan, mijn' trouwe knechten.

Bant alle schroom: mijn' vuist zal zelf den gheest bevechten.

Dat ghaat u voor. Houdt daar.

Nadat'er een wijl ghevochten, en Fastarad, met zijn ghezelschap, op de vlucht ghedreeven is: koomen Trasimond, en Alarik met hunne dienaars weeder te voorschijn.

VI. tooneel.

Trasimond, Alarik, Rey van Dienaars.

Trasimond

't Ghespuis is wel ghevlucht,

Heer broeder, onder ghunst der nanacht; maar ik ducht,

Dat op eene uchtendtstondt, zo euvel, en verbólghen,

Een vry verbólghener, en euv'ler dagh wil vólghen.

Alarik

Uw' zórghe ontbeert gheen schijn, en 't voorspel duit niet ghoedts:

Maar wapenenwe ons hart, met beukelaars, vol moedts,

Waar op de nijdt, en haat, haar' tanden stukken byten,

En 't anstaand onheil zijn gheweldt vergheefs op slijte.

Trasimond

Ik kreun 's my luttel, wat ons toeghrimt, nijdt, óft haat:

Maar weet voor 't onheil, welk onz' hoofden dreight, gheen raadt,

Nócht hulp, en duik daarom, vermeesterdt, voor zijn' plaaghen.

De broederliefd', die wy elkanderen toedraaghen;

D'oprechte vriendschap, die mijn hart hecht aan uw hart,

Maakt, dat de kleenste ramp, die u ghemoet, my smart,

Die my ghemoet, u pijnt; zodat alle onghelukken,

Welke overkoomen u, óft my, ons beiden drukken.

Nu wil deez' ghroote dagh bezaal'ghen u, óft my,

Met een Vórstinnenecht, en dubb'le heerschappy;

En zo, ter steiler tóp van 't hooghst gheluk, verheffen,

En weeder u, óft my, met zo veel onluks, treffen.

Wien onzer dit gheluk, ófte onluk valt te beurt;

Bey ploffenwe in verdriet, welk onze boezems scheurt.

Alarik

'k Beken, 't ghevaar dreight hardt. Dóch, zo ik my darde uiten,

My blinkt een licht toe, om iets raadzaams te besluiten,

Tót weering, dat ons zulk een ramp niet overkoom'.

Trasimond

Ghy quetst onz' broederliefde, en vriendschap, door die schroom.

Spreek vryelijk, wat raadt uw' gheest hebbe uitghevonden.

Alarik

Ghy weet, hoe vast an een onz' zielen staan verbonden;

Hoe ik u meerder minne, als Hylas Herkules,

Als Kastór Póllux, ófte Orestes Pylades

Ooit heeft bemindt: zodat uw' weederspoên my deeren,

Ghelijk u zelfs. Dies woude ik, om de buy te keeren,

Die, zwanger van verdriet, ons beid' hangt over 't hoofdt,

Door 't ghroots gheschenk, welk een van bey slechts staat beloofdt,

Dien kóstelijken schat, in twee gheschenken, scheiden,

En, met de helft, verzien een yder van ons beiden.

Trasimond

'k Omhels met u een raadt, zo heilzaam en zo schoon,

Ik schift dat ghroots gheschenk, en ruim u vaders troon;

Laat my, in teeghendeel, Mathilde slechts ghebeuren,

En mijn vernoeghdt ghemoedt zal zich ghelukkigh keuren.

Alarik

Helaas!

Trasimond

Hoe dus, baart u mijn anbódt droeffenis?

Alarik

Ghy noemt het bieden, daar het waarlijk kiezen is.

Trasimond

Ik draagh u immers op de Britsche Koninkryken.

Alarik

En deelt voor u een schat, daar by niet te ghelyken,

En daar 'k alleen na haak.

Trasimond

Wat 's dat? Mathilde?

Alarik

Ach! zy

Is 't zelf, voor wiens ghenót, ik vaders heerschappy

U woude opófferen: maar ghy zijt voor my vaerdigh

Gheweest in 't kiezen.

Trasimond

Hoe, acht ghy haar dan zo waerdigh?

Alarik

Acht ghyze minder?

Trasimond

Ik beken; zy eevenaart

Het prachtighst koningdom.

Alarik

Ja all' die van der aard'.

Trasimond

Ghy mint haar dan?

Alarik

En ghy, ghy mint haar van ghelyken?

Zie daar de donderslagh, waar onder ik bezwyke!

Ik hoopte, dat de ghlants, welke uit de rijkskroon straalt,

Verschuilt zou hebben die, daar haar ghelaat meê praalt,

Voor uw ghezicht. Maar (ach!) 'k staa in mijn' hoop bedrooghen;

En 't zonnelicht, welk haar ten ghóddelijken ooghen,

En anschijne, uitblinkt, heeft zich meê, voor uw ghemoedt,

Ten toon ghesteldt, en 't hart ontvonkt, met minneghloedt.

O onmeêdooghend lót!

Trasimond

Hoe langer, hoe verwoeder!

Alarik

Mijn broeder, 'k zagh 'er door, en waart ghy niet mijn broeder.

Trasimond

Ach broeder, en met een mijn meedevryer! ach!

Waar hólt dit heenen! wat bescheert ons deeze dagh!

Alarik

Ach broederliefde, is dit een aanvang, waar wil 't enden!

Trasimond

Ach vrouwemin, wat sleeptghe een staert na van ellenden!

Hoe strijdt ghy t'zamen? wie bevecht hier d'overhandt?

Alarik

De broederliefde 't veldt ruim', voor de minnebrandt.

Want, als een schoonheidt heeft vermeesterdt 's minnaars zinnen,

Zo hy haar laat, hy heeft gheen moedt, nócht weet van minnen.

Mathilde blaakt ons hart; men staa na haar bezit:

En wijl men niet, dan op den troon, beschiet dat wit,

Men streeve na den staf. Die zucht wil heerlijk ghlooren,

Om haar ghenót ghesmoordt, om haar ghenót herbooren:

En vaders kroon, voor haar eerst rustigh afghestaan,

Lókt ons, omz' haar op 't hoofdt te zetten, weeder aan.

Trasimond

Men doel vry hoogher aan: zodat, eer 't zonlicht daale,

Zo wel de broederliefde, als minzucht, zeeghepraale.

Laat zy, om pal te staan, als onbeweeghb're róts,

Mathildes min ten spijt, en vaders kroon ten tróts,

Met zulk een hechten knoop onz' harten samenbinden,

Dat elk, in 's broeders luk, zijn eighen luk magh vinden.

Alarik

Ach! zult ghy 't konnen?

Trasimond

Ach! vernoegh u, dat ik 't wil.

Mijn reeden zal mijn hart vermeest'ren, dat het stil

Zal zwichten; ófte ik zal 't verlooch'nen, zo 't daar teeghen

Dart kikken.

Alarik

'k Vólgh u, op dat spoor, vol heil, en zeeghen.

Trasimond

Men onderschoore voorts, met eeden, dit besluit,

Voor 't aanghezicht der Ghoôn.

Alarik

Hunn' ghoedheidt voere 't uit.

Einde des eersten Bedrijfs.




Tweede bedryf.

I. tooneel.

Mathilde, Atelstan, Leeuwenbald.

Mathilde

Indien de Vórsten van dit Rijk zich, by mijn' Heeren,

Vervoeghen, om den staat des Dwinglandts om te keeren,

't Voorspelt ons d'overhandt, en d'aanvang, zo vol spoedts,

Beloofdt onz' anslagh in zijn' uitslagh alles ghoedts.

Leeuwenbald

En twijffelt gheensins an hunn' trouw, en ghoê gheneeghenheidt.

Zo haast hadde ik, mijn Vórst, hen allen de gheleeghenheidt

Van uwe ontkooming, met uw' trouwen voesterheer,

Uit 's Dwinglandts klaauwen, niet ontdekt; en hoeghe u neêr,

In 't Kaledoonsche hóf, had zo bedekt ghegheeven;

Dat niemandt twijffelde, óf ghy waart gheraakt om 't leeven,

Toen uw Heer Vader sneefde, en al zijn hófghezin;

En hoe ghy nu ten hoof waart, met uw' koningin,

Ghekoomen, neevens 't puik van haare Hovelingen,

Om uwen scepterstaf den Dwingelandt t'ontwringen:

Of elk van yver blaakte, op uw ghebódt bereidt.

Laat zy nu, onder uw manhaftigh krijghsbeleidt,

Den wegh u baanen, om ter zeetel op te steigheren.

Atelstan

't Waar reukeloosheidt, hunn' gheboden' hulp te weigheren;

Maar zy dient wel besteedt. Men kavele dan tijdt,

En houde een waakend ooghe in 't zeil. Ghy daarom vlijdt

U stil in 't hóf, en past naauwkeurigh af te meeten

All' 's Dwinglandts toelegh, om ons dat te laaten weeten.

Wy willen ghâ slaan, wat zijn' ghemaalinne brouwt;

Die (zo men mompelt) zich, dóch vrucht'loos, heeft verstout

Zijn tweelingzoonen, op hunn' slaapkoets, te bespringen,

Om, door hunn' doodt, haar' zoon in mijnen troon te dringen.

Uit zulk ghewoel kon licht voor ons een kans ontstaan.

Leeuwenbald

Ik vólgh uw' last, en dienze ons eedtghenootschap aan.

II. Tooneel.

Mathilde. Atelstan.

Mathilde

Zo raakt des Dwinglandts troon, van 't wagghelen, en sidderen,

An 't zinken, ondermijndt door zo veel braave Ridderen.

'k Beklaagh mijn' moeite niet, maar hou die vol betaaldt,

Als maar onze anslagh, op uw' vyandt, zeeghepraalt.

Atelstan

Helaas!

Mathilde

Wat 's dit, mijn Prins? vindt ghy dan stóf van klaaghen,

Daar 't alles komt, na wensch, voorspoedigh te beslaaghen?

Atelstan

Daar schort het niet.

Mathilde

Wat maakt u dan dus droef te moê?

Atelstan

Mijn' Koningin, 't gheluk lacht ons zeer vriend'lijk toe,

En, zo dat wuft ghelaat niet staat ghezindt te keeren,

Vereevenaart haar' ghonst volkoomen ons begheeren.

Maar eevenwel hangt, aan dit zoet, veel bitters vast.

Ik steek in diepe schuldt, welke aanghroeit, en zo wast,

Dat ik gheen raadt zie, om daar immer uit te raaken.

Mathilde

Wie 's maghtigh, u tót zulk een schuldenaar te maaken?

Atelstan

't Is eene, die, vol ghonst, in 't barnen myner noodt,

Zich mijns erbarmt, en my ontfaân heeft, in haar' schoot.

't Is eene, die haar ghoedt, en bloedt, nóch op wil zetten,

Om my te kroonen, en den Dwinglandt te verpletten.

't Is eind'lijk eene, voor wiens schoont' ghebooghen light

Mijn minziek hart, vol schaamt, dat ik zo hoogh 't ghezicht

Hief, zonder voorspraak van verdiensten; en de haare

Aan my zo veele zijn, dat, om die t'eevenaaren,

Al overleefde ik zelfs een tallooze eeuwenry,

Mijn' maght niet toelangt: Daar mijn' dienst, mijn' slaverny

Moest, om tót weedermin haar' ziel te zien gheneeghen,

't Gewicht dier ghroote ghonst oneind'lijk overweeghen.

Mathilde

Mijn Prins, stel u gherust: 'k weet voor uw' quelling raadt.

Atelstan

Ghy mist, Mêvrouw; vermits 't uw' maght te boven ghaat.

Mathilde

Ben ik 't niet, wien ghy nooit haar' weldaân kont verghelden?

Atelstan

Ghy zijt het zelf.

Mathilde

Heb ik gheen maght u quijt te schelden?

Atelstan

O ja.

Mathilde

Wat is 't, dat uw' gheneezing dan belet?

Atelstan

Uw' quijting (laas!) op nieuws mijn' quelling scherpt, en wet.

Mathilde

Hoe kan dat zijn?

Atelstan

Mits zy mijn' schulden komt verghrooten.

Mathilde

Zy wischt die uit, als óf voldoening waar ghenooten.

Atelstan

Wel, by die quijtscheldt, maar, by dien men quijtscheldt, niet.

Een' hooghghebooren' ziel schaft niet alleen verdriet

Te hebben weldaân, met gheen weldaân, weêr vergholden;

Maar, van die weldaân, zelf te worden quijtghescholden:

Mits, by de weldaân, die hem reets zijn toeghebraght,

Hy dat quijtschelden, voor een nieuwe weldaadt, acht.

Mathilde

Wen ik u niet, wie zal u om betaaling quellen?

Atelstan

Ach! mijn gheweeten zal my staâgh voor ooghen stellen,

Wat ik u schuldigh ben, en niet betaalen kan.

Te diep staan in mijn' borst d'indrukselen daar van....

Maar....

III. Tooneel.

Ghrimoald, Mathilde, Atelstan.

Ghrimoald

Nademaal mijn' keur een mijner tweelingzoonen

U zal, Mêvrouw, ten man, en koning van twee kroonen,

Van daghe, erweelen: en, door d'ondervinding, werdt

Gheleerdt, hoe hardt dat valt, voor 't maaghdelijke hart,

Een bruîghom, teeghen heugh en meugh, door dwang, ghenomen:

Zo ben ik, eer 'k, voor 't hóf, mijne uitspraak doe, ghekomen

Om t'onderstaan, tót wien van tweên uw' zinlijkheidt

Moght hellen: open dies, vry onbeschroomdt, hoe 't leidt

By u gheschooren, ik wil, om u te vernoeghen,

Schoon tot des oudsten schâ, my na uw' lusten voeghen.

Mathilde

Vermits, ghelijk ghy zeght, door d'ondervinding, werdt

Gheleerdt, hoe hardt dat valt, voor 't maaghdelijke hart

Een bruîghom, teeghen heugh en meugh, door dwang, ghenomen:

Zo wil, ten einde my die ramp niet overkoome,

Ik onbeschroomdelijk u openen, hoe 't leidt

By my gheschooren. Weet dan, dat mijn' zinlijkheidt

Tót gheen van beiden helt, nóchte, om my te vernoeghen,

Ghy u, tót 's oudsten schâ, hoeft na mijn' lust te voeghen.

Ghrimoald

't Scheelt u dan niet, wie 't zy?

Mathilde

Het raakt my eeven zeer:

Want, wie 't ook zy, hy wordt mjjn Bruîghom nimmermeer.

Ghrimoald

Hoe? zult ghy dan de wille uws Vaders weederstreeven?

Mathilde

Dat keer de Heemel! Wat hy my heeft voorgheschreeven,

Zal ik betrachten, zo als 't eener dóchter past.

Ghrimoald

Trouw dan een myner zoons.

Mathilde

Dat heeft hy niet belast.

Ghrimoald

Verloofd' hy u niet, aan die hier de kroon zal erven?

Mathilde

Ja, als een wettigh Vórst.

Ghrimoald

Zal dat niet, na mijn sterven,

Een myner zoonen zijn?

Mathilde

Hy waar 't, vol roems, zo ghy

Die niet verweldighdt hadt, door woede dwinglandy,

Den rechten erfghenaam, met onrecht, doende sterven.

Ghrimoald

Dat zy, zo 't wil; hy zal de kroon hier wettigh erven.

Mathilde

Onwettigh Koning nooit een wettigh oir naliet.

Ghrimoald

Zijn' last bedisselde dat zo spitsvinnigh niet.

Hy, als ghy huwbaar waart, heeft u ten echt beschooren

Den Britschen erfprins, en dat 's nu mijn eerstghebooren,

Dien zo ghy wraakt, wraakt ghy, 't gheen Vader heeft ghewildt.

Mathilde

Doortrapte Dwingelandt, verbeeldt ghy u Mathild',

Zo slap van moedt, zo slecht van brein, dat, door schoon praaten,

Zy, tót dat trouwverbondt, zich zoude inluyen laaten,

Bezwalken, met die smet, de Kaledoonsche kroon,

En planten haaren voet op uw' gheroofden troon?

O neen. Mijn Vader, als hy my, met zijne kroone,

Brittanjes Prins besprak, hadde op uws voorzaats zoone

Het oogh......

Ghrimoald

Die is van kant, en stelt zijn wit te loor,

Mêvrouw.....

Mathilde

Dus lang gheweest: maar komt nu weeder voor

Den dagh, om u, Tiran, na zijne kroon te steeken,

Mijn' trouw t'anvaerden, en zijns Vaders doodt te wreeken.

Dus, zijt ghy welberaân, stijgh van zijn' zeetel neêr,

En ruim uw' Koning in, zijn plaats; eer hy 't u leer'.

Ghrimoald

Heeft dan dit straatgheruchte u hart meede inghenomen,

En steuntghe op d'aankomst, van die nimmermeer zal komen,

Die in den oploop, al te zeeker, raakte om hals?

Zo zultghe.....

Mathilde

Neen, ik weet dat straatgheruchte is valsch:

Maar weet ook ghy; ik ben te fier, mijn' trouw te gheeven

Den zoon eens Dwinglandts, die mijn bruîghom braght om 't leeven,

En in zijn erfghoedt zit met overdwaalsch verraadt.

Ghrimoald

Wat maaktghe dan ten hove?

Mathilde

Om u, en uwen Staat,

Het onderst' boven, tót mijns bruîghoms wraak, te wenden,

En 't ghansche koningdom u op het lijf te schenden.

Ghrimoald

Laatdunkende Mathild', denkt ghy wel, waar ghy zijt?

Mathilde

Daar zo veel schuld'loos bloedt om wraak gheduurigh krijt.

Ghrimoald

Wilt eens ter deegh, wie 'k ben, en wie ghy zijt, bezinnen.

Mathilde

Ghy zijt een Dwinglandt, ik een wettighe Vórstinne.

Ghrimoald

Hoe trótst ghy dus 't ontzagh van mijnen scepterstaf.

Mathilde

Zegh van uw' Dwinglandye, aan elk zo hardt, en straf.

Ghrimoald

Welaan: mijn' Dwinglandy, dewijl u mijn' zachtzinnigheidt

Schijnt voet te gheeven, tót deez' schamperheidt, en vinnigheidt,

Daar zy moest worden, met ghoedtaartigheidt, gheloont,

Zal u verleeren, dat ghy my dus smaadigh hoont.

Daar zijn mijn zoonen.

IV. Tooneel.

Ghrimoald, Mathilde, Atelstan, Trasimond, Alarik.

Ghrimoald

Hoort mijn' kinderen, komt nader,

En wreekt de smaadt, en hoon van u, en uwen Vader.

Trasimond

Wie is het, die u hoont?

Alarik

Wie is het, die ons smaadt?

Trasimond

Hy heeft te wachten 't loon voor zulk een euv'len daadt.

Alarik

Deez' handt ons wreeken zal, ten kóste van mijn leeven.

Atelstan ter zijden.

En deez', ten kost' van 't myne, u beiden weederstreeven.

Ghrimoald

O eed'le vonken, van mijn' hooghgheboorenheidt,

Ghy aart na 't zaadt, waar van uw' stam wierdt opgheleidt.

Uw moedt tuight van mijn bloedt. Mijn' smaadt te willen wreeken

Is van uw' dapperheidt een onbedrieghlijk teeken.

Een ad'lijk hart, waar in de manhaft spant de kroon,

Ghedooght niet, in zijne eer, de kleenste kreuk van hoon.

Welaan dan, vólght dat spoor, en wilt de wraak beghinnen;

Daar staatze, dien het gheldt.

Trasimond

Wie is 't, de Koninginne?

Alarik

Wie, ons verloofde bruidt?

Ghrimoald

Gheen bruidt, gheen Koningin;

Maar woede vyandin. Wat waant ghy, datze in 't zin

Ooit heeft ghehadt, met u in d'echt zich te begheeven?

O neen. Zy is van stamme, en moedt, te hooghverheeven,

Om te bezalighen eens wreeden Dwinglandts zoon,

Met d'overmilde ghonst van haare trouw, en troon.

Dus hoontze, en lastert ons; en roemt, alleen ten hove

Te zijn verscheenen, om mijn' Staat het onderst boven

Te wentelen. Dóch zien wy haar, eerze ons benart,

Dien kans af...... Maar, ghy staat versuft. Waar zinkt uw hart,

Welk straks uw' tong deedt vuur, en vlammen, spuwen teeghen

Mijn' vyandin. Waar smelt de fierheidt uwer deeghen?

Zijn dit uitwerksels van mijn bloedt, en van uw' moedt?

Maar 'k merk, waar het u schort. Een vuîghe minneghloedt

Ontzeenuwt uwen arm: haar juk blutst uwe schouderen.

Verwijfde, quijtghe u dus tót bystandt uwer ouderen?

Mijn' zoons, waar steektghe? want ghy zijt mijn' zoonen niet,

Die t'mijner hulp voorheên niets achterweeghe liet.

Ben ik dan zwarmen ramps, en onspoedts doorghespartelt,

Om, van een teere maaghdt, te worden afghemarteldt,

In 't aanzien mijner zoons? O neen, 't zal anders ghaan.

De spijt wringt my 't ghemoedt. De wraak dient vol te staan.

'k Weet raadt, om, met een slagh, die op de Koninginne

Te neemen, van haar' tróts, en van hunn' dwaaze minne.

Lafhartighe, wie eerst van u wreekt deezen hoon,

Zal eerstghebooren zijn, en erfghenaam der kroon.

Trasimond

Heer Vader...

Alarik

Denk...

Ghrimoald

Denkt ghy, wat u staat te beghinnen,

Oft vólghen mijn ghebódt, en zo mijn' schepter winnen,

Oft vólghen uwe min, en daar van zijn beroofdt.

Mijn' kroon is niet te koop, dan voor Mathildes hoofdt.

V. Tooneel.

Mathilde, Atelstan, Trasimond, Alarik.

Atelstan teeghen Mathilde.

Mevrouw, dat 's vonnis van uw' doodt, zo ghy uw leeven

Behouden wilt, laat ons dit heilloos hóf begheeven.

Mathilde teeghen Atelstan.

Hoe, met ghevaar daar in ghetooghen, uit mijn landt;

En al den adeldom ghekreeghen op mijn' handt,

Om, onverrichter zaak, zo lós van hier te scheiden?

O neen. 'k Hou standt, en wil het uiterste verbeiden.

Atelstan teeghen Mathilde.

Uw' wil strekt my een wet; en waaght ghy, om mijn landt,

Uw leeven; 't mijn', Mêvrouw, staat daar voor weêr te pandt.

Trasimond

Waar staat standtvastigheidt, ghevest op zulke wortelen,

Die deeze donderslagh niet neederslaat an mortelen?

Alarik

O schrikkelijk ghebódt! wat doller donderslagh

Plofte ooit, op 't menschdom, neêr, die hier by haalen magh.

Trasimond

Ach Broeder!

Alarik

Broeder, ik bezwijk in zulk een lyen!

Trasimond

Sta pal, en laat den moedt, zo moedeloos, niet ghlyen.

Alarik

Wat moedt magh teeghen zulk een onghemeeten' ramp?

Trasimond

De ramp weeght over: maar ghoê raadt heeft vaak een kamp

Ghewonnen, die alleen voor moedt stondt te verliezen.

Alarik

Wat raadt, voor ons, in dit verwoedt gheval, te kiezen?

Trasimond

Een, die ons redt, uit deez' erbarmelyken standt;

Zo ons de Koningin maar bieden wil de handt.

Alarik

Men ondersta, hoe 't by haar Hoogheidt light gheschooren.

Trasimond

Ghy hebt, Mêvrouw, 't ghebódt van Vader mooghen hooren;

Dóch wacht van ons, die, voor uw' leeven, staan ghereedt

Ons bloedt te storten, niet het allerminste leedt.

Wy koomen slechts, om, met uw' voorzicht, raadt te leeven,

Hoedat men dit ghevaar, op 't veilighst, door zal streeven.

Mathilde

Doorluchte Broederen, welwaerdigh mijner trouw,

Ghelooft niet, dat mijn hart gheknaaghdt wordt van berouw,

Omdat ik my, voor die ik ben, heb laaten hooren,

En, door mijn' rondigheidt, gheterght uw 's Vaders tooren;

Oft dat het light zo laegh, dat daar zijn dreighement,

En wreevele eisch, een vonk van laffe vreeze in prent.

O neen. De Koninksstam, uit welke ik ben ghesprooten,

Blaast vry een eed'ler gheest, en fierheidt, in haar' looten,

Die ook mijn' boezem vult, en door mijne ad'ren vloeit.

Mijne inborst op de leest van haar vooroud'ren schoeit;

En zo hy zich, met eer- en ghódtvergheeten' handen,

Tót koeling zyner wraak, verstout my aan te randen,

Ontziende, nócht mijn' kunn', nócht mijn ghezallifdt hoofdt,

Hem is meêr weêrstandts, als hy wel verwacht, beloofdt.

Mijne eersleep zal, voor my, haar bloedt ten besten gheeven,

En, zo dat schiet te kort, zal 'k, neevens haar, mijn leeven

Besluiten, onvertzaaghdt, met een heldinnedoodt.

Maar eevenwel, om, in het nypen deezer noodt,

Uw' raadt niet reuk'loos in den windt te slaan, laat hooren,

Wat wegh, om dit ghevaar t'ontghaan, ghy hebt verkooren.

Trasimond

Indien haar' Majesteit zich wou verneed'ren, om

Uit ons, haar' dienaars, een tót haaren bruideghom

Te kiezen, heffend' hem alzo tót eerstghebooren,

't Ghevaar waare afghewendt, en kracht'loos Vaders tooren.

Ons hart belijdt rondtuit, dat onz' waardy, te kleen,

In gheenen deel' verdient, op 't bruilóftsbedt te treên,

Met uwe alwaerdighe, en doorluchtighste ghrootmooghendheidt.

Maar 't hoopt ook weêr, dat uw' ghenadighe meêdooghendheidt

Zich zal erbarremen der heete minneghloedt,

Waar in het brandt, en blaakt. Wy weeten ook, uw' moedt,

Voor gheenigh dreighement, te zwichten, nócht te bukken;

En dat uw vólk, veel eêr zich kappen liet in stukken,

Dan toestondt, dat men u in 't minst veronghelijkt.

Nóchtans is 't, dat hunn' maght zo verr' voor Vaders wijkt,

Dat het zich, t'uwer scherm, vergheefs in 't staal zal steeken,

Zo hy maar toeleght, zijn gheleeden leedt te wreeken.

Dies, wil haar' Majesteit ontvluchten 't anstaand quaadt,

Dunkt deeze ons ver de lichtste, en zórghelooste raadt.

Mathilde

Uw 's Vaders ghramschap wil, in woeder vlammen, blaaken,

Wen hy u, niet alleen zijn streng ghebódt ziet wraaken;

Maar, met zijn' vyandinne, anspannen, teeghens hem.

Alarik

Zijn' toorn ghroey, zoze wil: zijn' maght krijght minder klem;

Mits elk, dien ghy verkiest, zal eeren, en beminnen,

Als Errifvórst, en u, als 's Vórsten ghemaalinne,

Wien 't ghoudt der majesteit omstraalt het heiligh hoofdt.

Mathilde

Hy ondertusschen staat zo niet van maght beroofdt,

Oft zoudze, t'onzer schâ, te kóste legghen mooghen.

Trasimond

Elk onderdaan veel meêr beghroet, en ziet na d'ooghen

't Opghaande mórghenlicht, dan d'onderghaande zon.

Mathilde

Mijn' keur gheen erfprins maakt; vermits zy doolen kon.

Uw Vader hoort dat recht: hy kent den eerstghebooren.

Alarik

Dien ghy verkiest, zy Prins, wien 't rijk sta toebeschooren.

Mathilde

Mijn keure is, Vórsten, blindt, en, 't hangt an 't lós gheval,

Indien zy de natuur niet weederspreeken zal.

Trasimond

De kroon hoort ons, Prinsses; en, zonder 't recht te krenken,

Kan elk den anderen van ons zijn aandeel schenken.

Wy ruimen, dien ghy kiest, u, en den rijkstroon in,

En, dien ghy wraakt, ontstaa de kroon, en uwe min.

Mathilde

Maar Prinssen, overweeght ghy wel, dat door mijn kiezen,

Den schat, die d'een verkryght, weêr d'ander zal verliezen;

En 's eenen voorspoedt baart des anders teeghenspoedt.

Alarik

Men heeft dien slagh voorzien, en teeghen haar 't ghemoedt

Ghewapendt, met een schildt van moedt.

Mathilde

Zo wilt ghy, Heeren,

Dat ik zal kiezen?

Trasimond

't Is ons eenighste begheeren.

Mathilde

Ik ducht, het werd' zo haast ghevólght van naberouw.

Alarik

Eer krijght ons minnevuur een afkeer van uw' trouw.

Trasimond

Eer wenscht het, eeuwigh, van uw' ghonst te zijn versteeken.

Mathilde

Ghy wilt het eindelijk?

Alarik

't Is 't eenighst, daarwe om smeeken.

Mathilde

Welaan dan, 'k vólgh uw' wille; en zo mijn' keur u smart,

Wijt dat u zelf, niet my, wienze afghedrongen werdt.

Manhafte Prinssen, 't licht der Deughdt, welk heeft gheblonken

Uit al uw doen, bequaam het kilste hart t'ontvonken,

Is my bekendt,; en u de ghlans der trótse stam,

En 't Koninglijk gheslacht, waar uit ik oorsprong nam,

't Welk, door uw aanwas, zou afschynen met meêr luisters,

Indien uw' ghlorie niet bezwalkt stondt, van veel duisters,

Welk draaiboomt u den wegh na myne troon, en trouw.

Want, dat ik d'eer mijns huis, nóch onbesprooken, zou

Bezoed'len, en, door schandt, zijne achtbaarheidt verneêren,

Mijn hart te preutsch is, en te keurigh op haare eere.

Ik min uw' deughdt, maar haat het bloedt des Dwingelandts,

Het een verlicht uw' lóf, het ander dooft haar' ghlants.

Bedenkt u, welk van bey ghy kiezen wilt, óft wraaken;

Uw' keure, óft wraaking zal mijn' keure óft wraaking maaken.

Ik vólgh, treedt ghy maar voor; en, die mijn' handt begheert,

Maak, dat het dwinglandtsbloedt zijn' deughdt niet meêr onteert.

Hy scheur de schakel, die hem hecht aan een verrader,

En, wassende zijn' schande in 't bloedt van zulk een vader,

Toon, door een heldendaadt van hooghverheeven aart;

Dat zijne handt mijn hart, zijn' kruin mijn' kroon is waerdt.

Oft kleeft ghy nóch te vast an 't maaghschap uwes vaders,

Zo veest meê moordenaars, en dwinglandts, en verraders.

Ghy moet hem vólghen, zo ghy u zijn' zoonen roemt,

Oft moet hem straffen, zo ghy zijn misdrijf verdoemt,

En toonen, 't slechts na 't bloedt, niet na 't ghemoedt te weezen.

Wat 's dit? uwe yver flaauwt, terstondt zo hoogh ghereezen.

Ik had dit wel voorzien.

Trasimond

Vórstin....

Mathilde

Ghy komt te spa.

Het hoogh woordt is 'er uit; en 't ghaat mijn' kroon te na

Zo ik 't herriepe. Dies, wie eerst zijn bloedt verzaaken,

En zich, door 's Dwinglandts doodt, zal mijner waerdigh maaken,

Dien zal ik, op mijn' troon, en bruiloftsbedt, ontfaân.

Vaart wel. Ghy mooght u met ghemak daar op beraân.

VI. Tooneel.

Trasimond, Alarik.

Trasimond

O Vonnis, vol ghevlijmde woorden!

Alarik

O uitspraak, al te straf, en wreedt!

Trasimond

Dat my de borst doorsnijdt,

Alarik

Die my de ziel komt moorden,

Trasimond

Met onverdraaghlijk hartenleedt,

Alarik

Met weedom, die gheen weêrghâ weet,

Trasimond

Daar bystandt steedts voor zwichte,

Alarik

En weêrstandt onder smoorde.

Trasimond

Want kiest men niet, men steekt in pijn;

Alarik

En kiest men al, ons dreight nóch quaader.

Trasimond

Helaas! Mathildes hoofdt eischt Vader,

Alarik

En zy daarteeghen weeder 't zijn!

Trasimond

Indienwe, om 't Krooneghoudt te winnen,

Ghehoorzaam vólghen Vaders zin;

Wy worden moorders van onze eighen' Koninginne.

Alarik

Indienwe, uit liefde, stemmen in

Mathildes eisch, om weedermin,

Wy worden vaderbeuls, onwaerdigh haarer minne.

Trasimond

Ach! kiest men niet, men steekt in pijn,

Alarik

En kiest men al, ons dreight nóch quaader.

Trasimond

Helaas! Mathildes hoofdt eischt Vader,

Alarik

En zy daarteeghen weeder 't zijn!

Trasimond

Hoe? zal men Vaders eisch weêrstreeven?

Maar zal men ook, om d'errifkroon,

Haar neemen 't leeven, daar men zonder niet kan leeven?

Alarik

Hoe? zal men wraaken haar' gheboôn?

Maar zal men ook, om weêrmins loon,

Hem neemen 't leeven, die ons 't leeven heeft ghegheeven?

Trasimond

Ach! kiest men niet, men steekt in pijn,

Alarik

En kiest men al, ons dreight nóch quaader.

Trasimond

Helaas! Mathildes hoofdt eischt Vader,

Alarik

En zy daarteeghen weeder 't zijn!

Trasimond

't Is best dan, welbedacht, te myden,

In deezen stórm, aan laegher wal,

Twee klippen, daar ons schip op schipbreuk staat te lyden.

Dies wacht ik, in dit ongheval,

Wat uitkomst ons verleenen zal

De Heemel, wiens ghenade ons kan alleen bevryden.

Ik kies niet, schoon ik steeke in pijn:

Want kies ik, my dreight nóch veel quaader.

'k Onzegh Mathildes hoofdt an Vader,

En haar daarteeghen weeder 't zijn.

Alarik

't Is best dan, ghoeden raadt te leeven,

Het heetste vuur voorby, en in

Het zwakst te stappen, en, vol moedts, daar door te streeven.

Ik voegh my dan na Vaders zin,

Uitdoovende de brandt der min,

En kies zijn' kroon voor 't heil, welk liefd' belooft te gheeven;

En troost my deeze kleene pijn,

Dewyle ik anders storte in quaader.

'k Breng dan Mathildes hoofdt an Vader,

En weigher haar daarteeghen 't zijn.

Einde des tweeden Bedrijfs.




Derde bedryf.

I. Tooneel.

Velleede, Fastarad.

Velleede

Lafhartigh Prins, en gheeft den moedt zo niet verlooren.

Fastarad

Zwijgh Moeder, 'k wil van gheen verraadery meêr hooren.

Velleede

Niet altijdt zeilt de kiel in stroom, en teeghen windt.

Mislukte ons deeze kans; 't kan keeren. 't Luk is blindt,

En weiff'ligh: 't wil voortaan ons kroonen, met zijn' ghonsten.

Fastarad

Dat 's hacchelijk. Voor my, 'k ben, door uw' looze konsten,

En naghebootste schimme, eens om den tuin gheleidt;

En heb my, op uw' raadt, in doodtsghevaarlijkheidt

Ghesteeken: maar 'k hoop my ten tweeden maal' te hoeden.

Velleede

Verwijfde, en zonder hart, zijt ghy zo bang te moede

Voor wat ghevaars? Hier woont een onversaagder gheest;

Een mannenhart schoeit zich op mijne vrouwenleest.

Ik zal, en zonder u; my van den Dwinglandt wreeken,

Hem bonzen van den troon, door alle weêrstandt breeken,

En zetten, als Vórstin, my in mijns Vaders stoel.

Ghaat heen ghy, voegh u by zijn dóchter, uwe boel,

Om, in haar' gheile schoot, met streelen, en met kussen,

D'ontsteldheidt, welke u 't bloedt nóch roert, in slaap te sussen,

Terwijl mijn' manhaft zulk een heldenwerk bestelt.

Daar komt hy aantreên, met de Koningin verzeldt.

Gha, val zijn' tróts te voet: maar 'k zweer, het wil u rouwen.

II. Tooneel.

Ghrimoald, Heddewigh ghekleedt als Mathilde, Fastarad ter zyden.

Ghrimoald

Dus zal ik, door uw' hulp, verspieden, wat zy brouwen.

Heddewigh

Maar Vader, zweemt dit kleedt, en tooysel, al wat na

De Koningin?

Ghrimoald

Zo zelfs, dat ik verwonderdt sta,

En u voor haar, zo 'k was onkundigh, aanzien zoude.

Weshalven, zo ghy slechts de streeken weet te houden,

Die 'k u gheweezen heb, 'k ben zeeker, dat ons schip,

Ver van te stranden, op die toeghedreighde klip,

Door deez' hólghaande zee, en overdichten neevel,

In spijt der broed'ren minne, en 's Koninginnen wreevel,

Ghewenschte reê bezeilt.

Heddewigh

Ik wil mijns Vaders last,

En lust, behartighen, ghelijk 't een' dóchter past.

Ghrimoald

Ik zal inmiddels tijdt, en hullipmidd'len, zonder

Verzuim, navórsschen, om in 't óngheval, waar onder

Mijn' vyandin my dreight te pletten, te verzien.

Ghy, wat u voorvalt, doet my weeten.

Heddewigh

't Zal geschiên.

III. Tooneel.

Heddewigh, Fastarad.

Fastarad

Wat noopt mijn Schoone, haar schoon lichaam te belaaden,

Met Kaledoonsche pracht, en koninginssieraaden?

Of leght ghy toe, mijn hart, 't welk van uw' schoonheidt tuight

En overvloeit, en voor haar' minnewetten buight

Neêrslachtigh, uwer wil nóch dieper t'onderwerpen?

Zo ploeghtghe 't strandt. Ghemerkt de vlammen, welke 't snerpen

En blaak'ren, 't hebben, met zo milden overvloedt

Van brandt, gheprópt; dat zo 'er nóch een vonk dier ghloedt,

Met kracht, zich inwringt, het terstondt zal barsten moeten,

En storten ylinks neêr, gheborsten, voor uw' voeten.

Dies staak dat opzet, zo an de behoudenis

Uws trouwen minnaars u nóch iets gheleeghen is.

Heddewigh

Gheen toelegh, om uw' ziel in naauwer minneprangen

Te kluisteren, heeft my, met dit ghewaadt, omhangen.

Uit heel eene and're bron spruit deez' verwisseling.

Fastarad

Ofte is uw' schoont misnoeghdt met haar' verovering,

En hartenheerschappy, welke over al de Heeren,

En pratte Prinssen, die dit prachtigh Hóf hanteeren,

Zich uitstrekt; en pooght zy nóch, onder haare maght,

En minghebóden, al het Vórstelijk gheslacht,

Welk korts hier, met Mathild', ghelandt is, te doen duiken,

En dit uitheemsch ghetooy, tót wapens, te ghebruiken?

Heddewigh

Betoom uwe achterdócht; nócht duidt tót achterstel

Van uwe min dit kleedt. 'k Ghehoorzaam maar 't bevel

Des Konings.

Fastarad

Hoe? schept hy in deeze praal vermaaken?

Heddewigh

Neen. Gheen vermaaken; maar een hoogh ghewight van zaaken,

Een harde noodtdwang parst hem, dit ter handt te slaan.

Fastarad

Kont ghy, dus toegherust, dan noodtdwang weederstaan,

En stuiten?

Heddewigh

Stuiten niet, maar midd'len, om te stuiten,

Opdelven; en, opdat uw' minnenyver buiten

Alle arghewaan, welke u, met onrust, pijnt, gheraak',

Wil ik u openen 't gheheimslót van de zaak.

Ghy hebt licht al ghehoordt, hoe tróts Mathilde Vader

Ghehoondt, en hy de wraak mijn' Broederen te ghader

Belast heeft; dóch vergheefs, ter oorzaak hunner min?

Fastarad

Ik heb 't verstaan, en hoe, voor 't hoofdt der Koningin,

Hy 't errifrecht hen heeft gheveilt van eerstghebooren;

Dóch vrucht'loos.

Heddewigh

Dies beducht, óf min hun moght bekooren

Tót slinckschen toelegh, heeft hy my, om, hoe 't daar staat

Gheschapen, te verspiên, vermomdt met dit ghewaadt.

Stel dies uw hart gherust, en ban alle arghvermoeden.

Fastarad

Helaas! dat voel ik nu in mijnen boezem woeden,

Veel feller, dan voorheen.

Heddewigh

Hoe dat?

Fastarad

Vermits 't ghevaar,

Waar in ghy steekt.

Heddewigh

Wie ik?

Fastarad

Ja ghy.

Heddewigh

Van wie, en waar?

Fastarad

Van uwe Broederen.

Heddewigh

Die zullen my verdeedighen.

Te teer is broeders hart, om zuster te beleedighen.

Fastarad

U schijnt vergheeten reets, Mêvrouw, wat ról ghy speelt,

Daar ghy gheen zuster, maar Mathilde, door verbeeldt,

Voor welkers hoofdt, by hen, de rijkskroon staat te winnen.

Heddewigh

D'onmaatelijke liefd', die zy der Koninginne

Toedraaghen, my, voor dat ghevaar, bescherremdt houdt.

Fastarad

Maar zo de kroon, met haar' bekoorlijk tintelghoudt,

De min vermeesterde, en hen aanriedt, te voltrekken

Het vaderlijk ghebódt?

Heddewigh

Dan zoude ik my ontdekken,

Eerz' hen misghingen in zo bijstren euveldaadt.

Fastarad

Maar, zo hunne overmoedt u daar gheen tijdt toe laat,

En waarschuwt met de slagh?

Heddewigh

Dat wil de Heemel keeren!

Fastarad

En zo hy zich niet kreunt uw ongheval te weeren?

Heddewigh

Zo liep ik lijfsghevaaar.

Fastarad

Ik van mijn opperghoedt.

Heddewigh

Wat raadt dan, Prins? hoe wordt uwe, en mijn' ramp verhoedt,

En vaders ooghemerk niet in den windt gheslaaghen?

Fastarad

'k Bezef gheen beet'ren, dan dat wy den aanslagh waaghen,

En ik, rondom u, met een waakend ooghe, zweef,

Om, zo de kroonzucht een van uwe Broeders dreef

Tót zulk een overdwaalsch bestaan, u te bevryden.

Heddewigh

Welaan... Maar zacht; daar komt 'er een: voegh u ter zyden.

IV. Tooneel.

Trasimond, Fastarad, Heddewigh.

Trasimond

Ruim op, o menschelijk gheslacht, ruim op, en schrik

Voor 't laelijk opzicht van een wanghedróchte, als ik,

Ghedoemdt van Vader, zo 'k zijn Scepterstaf wil erven,

Den waerden leevensdraadt mijns leevens af te kerven;

En van Mathilde, zo 'k wil winnen haar ghemoedt,

Mijn' dólk te dompelen in 't vaderlyke bloedt.

Hoe dóbbert, ter ghena van water, windt, en weeder,

Mijn' roerelooze kiel, gheslingerdt op, en needer,

En staâgh ghedreighdt, ter muil te worden inghewipt

Der vreesselijke Scille, óft woedende Charibd!

Maar hoe, mijn moedt, zultghe u, dus vuidigh, laaten kluisteren

Van 't wreev'ligh lót, en na zijn' lusten leeren luisteren,

Ghy, die zeeghaftigh veel heirleeghers hebt ghetart?

O neen: deez' handt, dit hart suft nóch niet, zonder hart.

Op, op, mijn Hópliên; op, mijn' wakkere sóldaaten,

Beschorst uw' lendenen, met staale harnasplaaten,

Uw' boezemen met moedt, uwe armen met gheweer,

En trekt eens op, ten dienst van uwen Leegherheer.

Zo, zo spitsbroeders. Dat ghaat heerlijk. Men verghaape

Gheen tijdt. De krijghsklaroen roep fluks ons heir ter wapen.

Elk, onder zijn' banier, in órden, met der vaert.

De vyandt toont ghelaat, als t'eene maal volschaardt,

Van treffen. Klinken daar gheen trommels, en trompetten?

O ja; zijn' voortóght komt vooruit, op ons anzetten,

Met vollen ren. Men voer' haar d'onze te ghemoet,

En wijk hunn' yver, en manhaftheidt, niet een' voet.

Zo, mannenbroeders, zo. Zijn' moedt beghint te zakken,

Hy deist, hy neemt de vlucht. Men vólgh' hem op de hakken,

Men jaagh... Maar houdt: Daar stuift hy, met zijne oorlóghsmaght,

Op onze voortóght aan, welke in deez' strijdt verkracht,

En afghevochten, zal ghenoodtzaakt zijn te vlieden,

Zo onze traagheidt haar verwaarloost hulp te bieden.

Welaan, mijn' helden; niet te marren: streeft my naar,

En houdt mijn' stapsteên warm. Dat ghaat u voor. Houdt daar,

Houdt daar, vervloekt ghespuis, my ten verderf beschooren.

Val aan, val aan. Maar hoe? gheeft ghy den moedt verlooren,

Spitsbroeders, en krimpt u ten eersten 't hart zo kleen;

Dat ghy den rugh biedt, en uw' Veldtheer laat alleen

Zo talleloos een heir van Ridderen, en knaapen,

Ten oorlógh afgherecht, en opgheghroeidt in 't wapen,

Bestórmen? Quijt ghy dus uw' krijghseedt, eer, en plicht?

En troktghe, in trótsen schijn, te velde, om my zo licht

Den schop te gheeven, en, als trouw'looze sóldaaten,

In 't uiterste ghevaar te leiden, en te laaten?

Is dit de trouw, beloofdt an mijne Veldtheerstaf?

Is dit de hoop, die my uw' moedighe optóght ghaf?

Is dit het loon.... Maar (ach!) mijn' weeklaght loopt verlooren!

Zy, dien 't betreft, vliên reedts te verre, om die te hooren,

En leev'ren my ten roove aan 's vyandts onghenaân.

Wat raadt dan? zal ik meê behoud'nis zoeken aan

Mijn' voeten, d'oorlóghsramp, ghereedt my t'overvallen,

Ontduikend' met de vlucht! óft zal ik teeghens allen

My kanten, en een heir bevechten ghansch alleen?

Daar zwelt mijn' moedt, te ghroot; hier zwicht mijn' maght, te kleen.

Hy krijght Heddewigh in 't oogh.

Maar hou. Wie daar? Het schijnt de Koninginne. Ik spreeke

Haar aan, óf zy viellicht, door mijn deemoedigh smeeken,

En 't weederspannigh lót, welk my den rugghe biedt,

Haar onbeweeghlijk hart, in 't eind, vermurwen liet,

En haaren minnaar toonde een gheinster van meêdooghendheidt.

Hy spreekt haar aan.

Gheduchte Koningin, die, door uwe oppermooghendheidt,

De vólken niet alleen brengt onder uw' ghebiedt:

Maar, door uw' schoonheidt, ook al, wat uw' schoonheidt ziet,

In diepe kluisters slaat, vergheef een' trouwen minnaar;

Dat hem de liefde heeft gheprikkeldt, om verwinnaar

Te worden, door het staal; nadat hy, door ghebeên,

En traanen, en ghesmeek, en plicht, en dienstbaarheên,

Gheen stap ghevoorderdt had: maar 't hoofdt ghestaâg ghestooten,

Uw' toorn gheterght, en haat, voor weedermin, ghenooten.

'k Beken, Mêvrouw, 't was wel de rechte wegh niet, met

Gheweldt van wapenen, u, tót mijn bruilóftsbedt,

Te prangen. Maar (helaas!) niet maghtigh, u te derven,

En schrikkende, door 't hoofdt van Vader, te verwerven,

Scheen my, van allen, dit het draaghelijkste quaadt:

Ja, u waar 't schand' gheweest (zo 'k hadd' die euveldaadt

Bestaan) te schakelen, met heil'ghe huw'lijksbanden,

Uw' koninklyke handt an mijn' verwaten' handen,

Nóch versch bekroozen van het bloedt der vadermoordt.

Vergheef 't mijn' min dan, en herroep dat wreede woordt,

Welk Vaders hoofdt eischt, om uw' weedermin te winnen,

En, 't bijster onweêr van die wreevelighe zinnen

Opklaarende, door een zielzoete zonneschijn,

Bestraal my met ghenâ van uw' ghemaal te zijn.

Heddewigh omziende wenkt Fastarad, die daar op voor den dagh komt.

Maar hoe? zy keert mijn' beê den nek, en wend haare ooren

Van mijne klachten af. En acht ghy dan mijn' tooren

Zo luttel, en mijn' maght zo krachteloos, zo kleen,

Verwaande Koningin, dat ghy my nóch alleen,

En van uw oorlóghsvólk verlaaten, durft braveeren,

En trótsen? denk vry, zo mijn' min eens komt te keeren

In haat; uw' hoofdt, hoe schoon, hoe minlijk, loopt ghevaar.

Ghy zwijght. Spreek op, óft ghy wordt fluks den slagh ghewaar.

Maar, welk een draaiboom komt my daar het hoofdt te bieden?

't Schijnt Fastarad, bestuwdt met honderdt oorlóghslieden,

Haar' lijfwacht. Teeghen zulk een' hulp val ik te zwak.

Best, dat ik wyke, en wacht mijn' slagh af, met ghemak.

V. Tooneel.

Fastarad, Heddewigh.

Fastarad

Hy 's wegh, en gheeft mijn hart, met uw ghevaar belaaden,

Wat luchts. Hoe dunkt u? Quam mijn byzijn u te stade,

Oft waar het best, alleen dien woedenden verbeidt?

Heddewigh

'k Beken, hadt ghy, toen hy, door mijn' stilzwijghendheidt

Verbólghen, toeley my te knellen, met zijn wapen,

Mijn zyde niet bekleedt, het hadde 'er slecht gheschapen

Met my ghestaan; alzo 't ontdekken myner staat,

By deezen dollen, licht zoud' hebben niet ghebaat,

Wien, teeghen Vader, ik gheen aanslagh toevertrouwe:

Want nimmer zinloos brein had maght, verraadt te brouwen.

Fastarad

't Is waar. Van deezen hem niets te beduchten staat,

Tót zijn' beleedighing: maar des te zwaarer quaadt

Wordt mooghelijk hem, van den anderen, beschooren.

Heddewigh

De Heemel ghunne my, wat beeters op te spooren,

En dat zijn hoogh ghemoedt, van 't recht verstandt gheleidt,

De kroon- en minnezucht toomt met bescheidenheidt,

En heur ten monde inwringt de breidelen der Reeden.

Maar luister. Hoor ik daar niet iemandt herwaarts treeden?

Misschien is hy 't, mijn Heer. Voegh u ter zyde, al stil,

En strek my weêr een schildt, indien 't 'er hap'ren wil.

VI. Tooneel.

Alarik, Heddewigh; Fastarad aan een zijde.

Alarik

Daar staat de Koningin, mijn' ghrootste vyandinne.

Maar hoe verdwaalt mijn' tong van 't spoor!

Helaas! 't Is zy, die ik met harte, en ziele, en zinnen,

Ja meerder, dan mijn eighenzelf beminne,

En voor mijn opperghoedt verkoor.

Maar 't is ook zy, wiens trótse, en onverzetb're zinnen

Niet, dan door euv'le vadermoordt,

Zijn te verwillighen tót zoete weederminne:

Oft welkers borst, om vaders kroon te winnen,

Met deeze kling, moet zijn doorboordt.

Hoe schoorvoet my het hart, nu 't werk staat aan te vangen,

Beslooten flus, met zulk een spoedt;

Mijn' weiffelende ziel, blijft halver weeghe hangen,

En overweeght op nieuws, wat haar zal langen

Het kleenste quaadt, en 't ghrootste ghoedt.

Sla ik mijne ooghen op 't ghenót der Koninginne,

't Hart, door dat blaakend schoon bekoordt,

Daar heenen helt: maar deist te rugghe, als 't ghaat bezinnen,

Dat die hooghwaerde schat niet staat te winnen,

Dan door vervloekte vadermoordt.

Wend ik daarteeghens het ghezicht na vaders kroone,

Die flikkerblinkt, zo hel van ghloor;

Dat zy mijn' ziel verlókt: Maar, als ik haar vertoone,

Voor welk een hoofdt zy is belooft ten loone,

Zy vliedt haar' ghlans, en schrikt 'er voor,

Ach Vader! ach Mathilde! ach kroone! ach weederminne!

Hoe pijnt ghy all' ghelijk dit hart!

Helaas! wie van u zal den anderen verwinnen?

Oft banne ik u te zaam liefst uit mijn' zinnen?

Maar dat waar nóch ondraaghb'rer smart.

Neen, neen: Hier moet van u een d'overhandt behouwen.

Wie zeeghepraalt? de Koningin,

Oft Vader? Mijne liefde, óft zyne kroon? De vrouwen-

Oft vadermoordt? Ach! wat staat my te schouwen,

En wat te kiezen, in mijn' zin?

Brittanjes kroon moet voor Mathildes liefde wijken.

't Ghenót van dat verghoode beeldt

Weeght op de Scepters van all' 's weereldts koninkryken.

't Moet al de vlagh voor haare schoonheidt stryken,

Wat zielen trekt, wat zinnen steelt.

Maar ook zijn 't euv'ler, en verfoeijelyker zaaken,

Die ons gheteeldt heeft, en ghevoedt,

Te moorden, en zich zo ten Vaderbeul te maaken;

Dan een', die schoonze ons 't bloedt in min doet blaaken,

Nóchtans ons niet bestaat in 't bloedt.

Ja, nu ik 't overlegh, met rypen raade, en zinnen,

Dunkt my, de Vadermoordt, in 't quaadt,

De doodtslagh eener vrouw veel verder t'overwinnen;

Dan 't lieff'lijk minghenót der Koninginne,

In 't ghoedt, den Koninklyken staat.

Ghewis, op 's Vaders stoel, door vrouwemoordt, te styghen,

Is vry een wenschelijker ghoedt;

Dan, door een Vadermoordt, 's liefs weêrliefd te verkryghen.

En doetme in 't een de min den moedt ontzyghen:

Van 't ander ghruwt, en ghrilt my 't bloedt.

Dit 's klaare reeden, die men tasten kan, en voelen

Beghin dan werk, en streef 'er door

Mijn' handt, hoe zeer mijn hart daar teeghen wroete, en woele:

Eêr dat de min deez' blaakende yver koele,

En breng' my weêr van 't rechte spoor.

Alarik, dit ghezeght hebbende, vlieght, met uitghetooghen zwaarde, na Heddewigh, die, de vlucht neemende, om hulp roept: dóch echter van Alarik achterhaaldt, en ghetroffen wordt, eêr Fastarad tusschen beiden kan koomen.

Heddewigh

Ach help!

Fastarad

Rampzalighe, hou standt. Waar zijn uw' zinnen?

Het is uw' zuster.

Alarik

Wat? het is de Koninginne.

Heddewigh

Ik ben ter doodt ghewondt; helaas!

Fastarad

't Uitheemsch ghewaadt

Misleidt u.

Heddewigh

Ach! ik sterf. 'k Vergheef u deeze daadt,

Mijn' Broeder; het gheschach uit onkund': dies te zachter

Valt my dit deerlijk eindt.

Fastarad

Ontmenschte zusterslachter,

En moordenaar mijns liefs, ik zal my wreeken van

Haar' doodt.

Alarik

En ik mijn lijf beschermen, zo ik kan.

VII. Tooneel.

Fastarad, en Alarik vechtende: Eduward, Velleede, Rey van Staatjoffers, en Trasimond, d'een na den anderen uitkomende.

Eduward van binnen.

Moordt, moordt. Hófwachters, moordt!

Velleede van binnen.

Trouwanten helpt!

Fastarad op het tooneel.

Gheen wachter,

Nócht hóftrouwant, zal u, vervloekte zusterslachter,

Ontrukken aan mijn' wraak.

Op dit zeggen raaken de Vechters, vechtender handt, binnen, en onderwylen koomen Velleede en Eduward, schielijk en verbaast, uitloopen.

Velleede Heddewigh ziende ligghen.

Daar light de Koningin

Ter neêrghestort. Wat 's dit? Des Dwinglandts dóchter, in

Mathildes kleedt vermomdt, en wreedelijk doorsteeken.

Haare adem ghaat ....

Fastarad Alarik op het Tooneel weêr dryvende.

Hou standt, ghy bloode, ik zal my wreeken.

Velleede

Ghy vechters, houdt.

Fastarad

Hou daar, ghy Moorder.

Alarik

Ach! dat treft

My 't hart. Helaas! mijn' kracht bezwijkt! mijne arm verheft

Ter naauwer noodt... Ach 't is ghedaan! Ik zijgh schier needer...

Eduward

Moordt! moordt!

Trasimond

Wat moordtgheschreeuw treft daar myne ooren weeder?

Waar is 't te doen?

Eduward

Ach help! onz' broeder wordt vermoordt.

Trasimond

Staat af bloedtdorstighe, eêr ik u....

Fastarad

Mijne arrem stoort

Zich aan gheen dreighement, zy kan zich nóch verweeren.

Trasimond

En wat de myne kan, dat wil ons d'uitkomst leeren.

Terwijl Fastarad en Trasimond vechten, zijght Alarik, an d'andere kant van het Tooneel, dan daar Heddewigh light, needer.

VIII. Tooneel.

Ghrimoald, Fastarad, Trasimond, Velleede, Eduward, Hófmeester, Rey van Staatjofferen, Hófknaapen, en Lijfwacht.

Ghrimoald

Houdt op, ghy vechters. Fluks, mijn' lijfwacht, scheidtze. Wel

Wat woedigheidt verrukt u, Prinssen? hoe? dus fel,

En wreedt, elkanderen het hoofdt, met uitghetoogen

Gheweer, te biên; en dat in 't Hóf, ja voor mijne ooghen?

Wat tweespalt porde u tót zo overdwaalsch een strijdt?

Velleede

Gheduchte Vórst, zo haast, op 't yss'lijk moordtghekrijt,

Ik in de hófzaal quam, vond ik, met blooten deeghen,

Deez' dollen woeden op zijn broêr, die hem daarteeghen

Vast afweerde, en ontweek. Uw' dóchter, die ik, door

Het Kaledoonsch ghewaadt verbysterdt, aanzagh voor

Mathilde, beezigh was de broederstrijdt te scheiden.

Nu stondtze, gheen ghevaar ontziende, tusschen beiden,

En ghaf haar boezem bloot aan 't broederlijk gescherm.

Nu ghreepze, en weederhiel deez' raazenden zijn' arm,

En badt hem, dat hy tógh, om haarentwil, wou staaken

Dit schrikk'lijk opzet; maar zijn' woedigheidt, aan 't blaaken

Op 't felst, zich luttel kreunde an 't zusterlijk ghebedt;

En speurende, dat zy waar 't eenighste verlet,

Welk zijn' bezeeten' drift haar ooghwit deede missen,

Heeft hy, om zich t'ontslaan van zulk een hindernisse,

Knarstandende, en ontzindt door ziedende overmoedt,

Zijn wreede kling gheverwdt in 't zusterlijke bloedt,

En, met dat rookend' staal, van stonden aan, zijn' broeder

Ghetroffen, eêr mijn zoon, op 't schreeuwen zyner moeder......

Ghrimoald

Mijn zoon, en dóchter, bey doorsteeken? ras men toon'

Hen my terstondt, dat ik hen zie.

Velleede

Daar light uw zoon,

En ghins uw' dóchter.

Ghrimoald

Ach, mijn zoon! hoe is 't?

Alarik

Ach Vader!

Ach!

Ghrimoald

Ach! zijn' stem bezwijkt. Hófmeester, ras, koom nader.

Hófmeester

Wat eischt de Koning?

Ghrimoald

Dat men mijnen zoon terstondt

Breng' na zijn' kamer, op zijn' koets, en voorts zijn' wondt

Bezichtighe, en verbinde, en al, wat hulp kan bieden

Tót zijn' gheneezing, straks bezórghe.

Hófmeester

't Zal gheschieden.

Hófknaapen, hou!

Rey van Hófknaapen

Mijn Heer.

Hófmeester

Draaght ghy hem kamerwaart.

Ghy haalt den Hófarts, en de Meesters, met der vaert.

Ik vólgh u straks, om, door mijn byzijn, bet t'ontsteeken

Hunn' yver.

Ghrimoald teeghen Heddewigh

Ach mijn kindt! helaas! daar is gheen teeken

Van leeven. 't Hart weet van gheen slaan meer, en de doodt

Heeft reets in deeluwbleek verwaaldt het purperroodt

Van lip, en wangen. Ach! haar' daghen zijn ten ende.

Staatjoffers neemt haar wegh, en wilt uw' vlijt anwenden,

Dat zy bekoomen magh.

Rey van Staatjofferen

Ach deerelijke moordt!

Ghrimoald

Dit klaaghen voordert niet.

Rey van Staatjofferen

Wy vlieghen op uw woordt.

Ghrimoald teeghen Velleede

Wy wenschten wel, Mêvrouw, dat ghy u liet bekooren,

Om 't Jofferdom, met raadt en daadt, wat t'onderschooren,

Die uwe wijsheidt, voor d'oorbaarste, keuren zal.

Velleede

'k Wil uwer Dóchter, in dit jammerlijk gheval,

Bewyzen bystandt, en de plichten van een moeder.

IX. Tooneel.

Ghrimoald, Trasimond, Hófmeester, Lijfwacht.

Ghrimoald

En ghy, vervloekte beul van zuster, en van broeder,

Wat razerny beving u hart? wat dolheidt quam

U over, welke u dreef twee takken uwer stam,

Die ghy te minnen waart verplicht, met wreede handen,

Ghewet op schennis, dus moordtdaadigh aan te randen?

Wat was uw voorneem? wat het doelwit van uw werk?

Dacht ghy, verwaatene, door broeders doodt, u sterk

Te maaken, om op mijn' rijkszeeteltroon te styghen,

En zo de Koningin ter ghemaalin te kryghen?

Wat waande uwe eerzucht, dat deez' broedermoordery

Zou nimmer breeken aan den dagh, óft schatte zy

T'hemwaarts mijn' liefd' zó koel, en t'uwaarts weêr zoo vuurigh,

Dat zy een euveldaadt, zo woedigh, en balstuurigh,

Alleen niet zien zou door de ving'ren, zonder straf:

Maar daarenboven, met het errifrecht der staf,

En 't bedtghenootschap van zo tróts een Koninginne,

Beloonen? Neen, o neen. Verban vry, uit uw' zinnen,

Die yd'le waan. Ik zal 't bedreeven onbescheidt

Opweeghen, in de schaal van de Rechtvaerdigheidt,

En toetsen, welk een straf u daar wordt toebeschooren:

En, zonder voorspraak van mijn' Vaderliefd' te hooren,

Zal ik bevoorderen het vonnis, dat zy velt.

Trouwanten, sleept hem fluks ter kerker, en bestelt......

Trasimond

Heer vader....

Ghrimoald

Zwijgh dat woordt. Ik wil gheen vader heeten

Van een, die zijne plicht, zo schandigh, heeft vergheeten,

En darde, uit kroonzucht, en uit minne, in arren moedt,

Verghieten 't zusterlijke, en broederlyke bloedt,

't Welk hem, ten kóste van het zijn', stondt te verdaadighen.

'k Erken u voor gheen zoon. Wegh, wegh, met den misdaadighen;

Sluit hem in boeijens, en bewaart zijn' kerker wel;

Terwijl ik orde, op wijze, en maat van straffen, stell'.

Einde des vierden Bedrijfs.




Vierde bedryf.

I. Tooneel.

Ghrimoald, Hófmeester.

Hófmeester

Ghy viert den breidel, Heer, te ruim an uw' weemoedigheidt.

Ghrimoald

't Gheval spuwt op my uit het bitterst zyner woedigheidt.

Bestraalt de ghulde zon, óft heeft hy ooit bestraalt,

Van daar hy 's mórghens rijst, tót daar hy 's avendts daalt,

Een vader, zo met ramp, en kommer overghooten,

Als my, die, voor een uur, van dry doorluchte looten

Van mijne aaloude stam, twee zoonen, tróts van moedt,

En eene dóchter, wierdt gheliefkoost, en beghroet;

En nu de moordt van twee de vuurschaar der rechtvaerdigheidt

Ghebiedt te spannen, om den derden, na de waerdigheidt

Van broêr- en zustermoordt, op t'óff'ren an hun ghraf,

Indien barmhartigheidt niet kreukt de strenge straf.

Ach zoon, en dóchter, die begheeven hebt dit leeven!

Ach zoon, die 't nóch gheniet; maar ook haast zult begheeven!

Hoe pijnt de liefde, die 'k u toedraagh, weederzijdts,

Dit vaders harte, en própt mijn' boezem zo vol strijdts

Voor d'een, en d'andere, die elk staan na de zeeghe?

'k Ben 't einde raadts; en dit ghefólterdt hart, verleeghen

Met liefde teeghens liefd', scheidt onverrichter zaak!

Maar hoe, mijn hart, zult ghy dan weigheren de wraak,

Die mijner kind'ren moordt afvordert van mijn' deeghen?

O neen: de liefde, die 'k hun toedraagh, streeft 'er teeghen,

En wil, dat zy haar' lust, tót walghens toe, verzaad',

En straf den moordenaar na waerde zyner daadt.

Maar magh 't u ook van 't hart, mijn hart, uw' stem te gheeven,

Dat van een telgh, die haar van dry nóch is ghebleeven,

Uw' stam gheknót, en zo ghesnoeidt werd' van haar' kroon?

O neen; mijn' vaderliefd' pleit ook voor deezen zoon,

En brandt zo vuurigh, om hem 't leeven te bewaaren,

Als hen te wreeken. Ach! hoe prangen, hoe bezwaaren

Mijn' ziel de leevende, en de doode, te ghelijk!

Deez' roepen, dat het Recht een billijk vonnis strijk'.

Die, dat men plaats ook der barmhartigheidt wil gheeven.

Deez' eisschen lijfstraf, en den moordenaar zijn leeven.

Die smeekt, om lijfsghenade, en berghing van dat pandt.

Deez' wringen 't vinnigh zwaerdt der wraakzucht in de handt.

Die weederhoudt haar' arm, en doet haar' gramschap minderen.

Deez' schreeuwen, Vader, wreek de moordt van uwe kinderen.

Die bidt daar teeghen aan, spaar, Vader, uwen zoon,

Den stut uws ouderdoms, en erver van uw' kroon.

Na welke zyde zal ik, onghelukkigh vader,

My wenden? Wien leen ik het oor? wiens ramp treft nader?

Wiens eisch volvoer ik? Ach, hoe is my 't hart beklemdt!

Hoe wordt mijn' bange bórst beneepen, en dus vremdt

Bestórmdt van tóghten, die elkander teeghenstreeven!

'k Wil recht, ik wil ghenâ; 'k wil wreeken, 'k wil vergheeven;

'k Wil deez', en dien zijn' eisch voldoen, en niet voldoen.

Ay dul Gheluk, wat hebtghe op my dus fel te woên,

En 't bitterste uwer ghal, met eene ghulp, te braaken!

Wat hadtghe in dit gheding, balstuurighe, te maaken

My tót den Rechter, en mijn' kind'ren tót party?

Waarom zijn de vermoorde, óft de vermoorder my

Niet vreemdt? Hoe licht zou 't zijn, voor my, de moordt te wreeken

Op 't strengste, ófte uit ghenâ den moorder vry te spreeken?

Nu kan ik tót het een', nócht 't andere verstaan.

Maar hoe, zal dan een zoon de schaal doen overslaan,

En zwaarer weeghen, dan een zoon, en dóchter samen?

De liefde tót een kindt, wiens zich mijn' ziel moet schaamen,

Zo meenighmaal haar schiet zijne ondaadt in 't ghedacht',

Heeft die, op 't vaderlijk ghemoedt, dan ghrooter kracht,

Als tót twee kind'ren, die nooit dierghelijks bedreeven?

Helaas! stondt, voor de doodt des leevenden, het leeven

Van een der doode slechts te koop, mijn' liefde ghaf

Den wreeden moordenaar fluks over aan de straf.

Nu zou zijn' doodt hen niet alleen doen niet herleeven;

Maar my nóch rooven hem, die over is ghebleeven

Mijn' ouderdom ten steun, het Britsche Koningdom

Ten Erfprins, en Prinsses Mathild' ten bruideghom.

Ach kinderen, die in de lente van uw leeven,

Daar aan, zo deerelijk, lijdt schipbreuk, wilt vergheeven

Uw' Vader; dat hy u de wraak, welk' hem uw' doodt

Afvordert, weighert; dat hy kreukt het recht, uit noodt,

En, daar uw' onghelijk hem maant tót scherp verghelden,

Uw' broeder, en zijn' zoon, de misdaadt quijt wil schelden.

Helaas!

Hófmeester

Maar Vórst, heeft hy de moorden al beghaan?

Waar zijn de tuighen? waar het blijk? wie klaaght hem aan?

Ghrimoald

Mijn' ghemaalin.

Hófmeester

Maar Heer, de waarheidt in 't gherichte

Vereischt twee monden, die den schuldighen betichten,

Twee monden, die door zucht van haat, nóchte eighenbaat,

Iets anders tuighen, als de zaak gheschooren staat.

Hier noemtghe 'er nu maar eene, en die nóch daarbeneeven

Viellicht, door averechtsche inzichten aanghedreeven,

De waarheidt spaart, en gheeft een valsch ghetuighenis,

Belaadende een' met schuldt, die onbelaaden is.

Ghrimoald

'k Beken, nu ik het wel bezef, mijn' ghemaalinne

Waar d'eerste stiefmoêr niet, die, loos en boos van zinnen,

Een stiefzoon hielp van kant, om haaren eighen zoon

Te plaatsen in den leegh ghemaakten zeeteltroon.

Hófmeester

En wie weet, óf zy zelf hierom uw' zoon, en dochter,

Door haaren zoon, niet heeft van 't licht beroofdt, en zócht 'er

Ook deezen anderen van te berooven; waar 't

Niet door uw' komst belet gheweest, en in zijn vaert

Ghestuit een schelmstuk, zo vermeeten, en verbólghen:

't Welk, nademaal 't niet op dien voet heeft willen vólghen,

Zy, op deez' anderen misschien, met valscheidt, nóch

Tracht door te dryven.

Ghrimoald

Uw' vermoên op ghrondt steunt. Dóch

Indien 't zo light, zal haar, nócht hem, de straf niet missen,

Die zulk eene ondaadt past. Maar, om dit uit te visschen,

Wat dunkt u raadzaamst.

Hófmeester

Dat ghy aanstondts haalen laat

Uw' zoon, en ondervraaght hem, na den ghanschen staat,

En omslagh van den strijdt.

Ghrimoald

Welaan, doet straks ghebieden,

Dat hy hier werd' ghebraght.

Hófmeester

Het zal terstondt gheschieden.

De Hófmeester, na dit zegghen, buiten gheghaan zijnde, keert voort weeder.

Prins Eduward, Heer, voor de poort der hófzaal staat,

En houdt zeer ernstigh aan, om u te spreeken.

Ghrimoald

Laat

Hem binnen koomen. Licht vermelt hy iet, welk' strekken

Zal konnen, om 't bedrógh mijns ghemaalins t'ontdekken.

II. Tooneel.

Ghrimoald, Eduward.

Ghrimoald

Wel, wat begheertghe, zoon, van Vaderlief? wat is

Het, daarghe om komt?

Eduward

Dat ghy, uit de ghevankenis,

Mijn' broeder woudt ontslaan.

Ghrimoald

Hy heeft uw', en zijn' broeder,

En zuster omghebraght.

Eduward

Niet Vaderlief.

Ghrimoald

Uw' moeder

Heeft zulks ghezien, en ons omstandighlijk verklaardt.

'k Denk immers niet, dat zy de waarheidt heeft ghespaart,

En mijn gheloof misleidt, met valscheidt, en met looghen.

Eduward

Toen Moeder, op 't gheschreeuw, ter kamer uitghevlooghen,

Liep na de hófzaal toe, van waar 't zijn oorsprong nam,

Was ik 'er by, en vólghd' haar na, tót datze 'er quam.

Daar zagh ik zuster, reedts ter aarde neêrghezeeghen,

En haaren zoon, verwoedt met uitghetooghen deeghen,

En broeder Alarik, met dierghelijk gheweer,

Als felle kryghers, elk den and'ren ghaan te keer.

Ik schreeuw, en moeder schreeuwt om bystandt, wat wy mooghen:

Tót broeder Trasimond, verbaast, komt uitghevlooghen,

En vraaght, waar 't is te doen? Dóch eêr hy trok van leêr,

En scheiden kon 't ghevecht, stort Alarik ter neêr,

Ghewondt van Fastarad, dien Trasimond, ontsteeken

Van ghramschap, straks bespringt, om broeders leedt te wreeken.

Naauw waarenz' handtghemeen, óf ghy, en 't hóf, hunn' strijdt....

III. Tooneel.

Ghrimoald, Trasimond, Eduward, Hófmeester, Lijfwacht.

Hófmeester

Heer Koning, hier 's uw zoon.

Ghrimoald

Hófmeester, zoek, met vlijt,

Na Fastarad, en breng hem hier anstondts, met wille

Ofte onwil; 't scheelt niet: gha, en zonder tijdtverspillen.

Hófmeester

Ik voeghme op wegh, op dat ik 's Konings last volvoer.

IV. Tooneel.

Ghrimoald, Trasimond, Eduward, Lijfwacht.

Ghrimoald

Wel nu, ghy moordenaar van zuster, en van broêr,

Wat kont ghy brengen, welk uwe euveldaadt ontschuldigh.

Trasimond

Indien de Kooning zich verwaerdight, ons gheduldigh

Ghehoor te ghunnen, hy zal duidlijk speuren, dat

Ik valschlijk wordt, van mijn' beschuldighers, bekladt.

Want wat brengt men te bord'? wat weeten zy te zegghen

Dat ghrondts ghenoegh heeft, om ten hals my op te legghen

De broêr- en zustermoordt, waar meê men my beticht?

Niets: óf het houdt gheen proef, en valt alsins te licht.

Want, dat my wordt te last gheleght, van mijn' Stiefmoeder,

Hoe zy my, raazende, vondt vechten teeghens broeder,

Hoe ik hem wreedt vervólghde, als hy mijn slaghen mijdt,

Hoe zuster, tusschen bey, wou scheiden onzen strijdt,

En hoe 'k in 't eind', door haar' verhindering verwoeder

Gheworden, eerst'lijk haar, en namaals mynen broeder

Hielp, door het zelfde staal, van kant, heeftze alles valsch

Verdicht, om 't schelmstuk, van haars zoons, op mynen hals

Te schuiven, dien ik zelf mijn' broeder, reedts verleeghen

Om bystandt, en 't ghevecht ontvliend', met blooten deeghen,

Heb zien vervólghen, als een hongerighe leeuw,

Toen ik ter hófzaale in, op 't yss'lijk moordtgheschreeuw...

Ghrimoald

Mijn' Ghemaalin heeft ons 't heel anders voorghedraaghen.

Trasimond

Zijn Majesteit ghelieve, eens yder t'ondervraaghen,

Die by 't ghevecht was: hy zal speuren, met der vaert,

Hoe ik de waarheidt spreeke, en zij die heb ghespaart.

Ghrimoald

Wie zijn die?

Trasimond

Eduward, en Stiefmoêrs kamenieren;

Ja Fastarad, haar zoon. Ik acht hem, van zo fieren

En eed'len inborst, dat hy, tót bezwaarenis

Des gheenen, dien hy weet dat ghansch onschuldigh is,

Gheen valscheidt styven zal, schoon 't strekt tót zijn ontlasten.

Ghrimoald

Daar komt hy: houd u stil; ik zal hem ondertasten,

En zien de waarheidt zelf te trekken uit zijn' mondt.

V. Toneel.

Ghrimoald, Trasimond, Fastarad, Eduward, Hófmeester, Lijfwacht, Hófknaapen.

Ghrimoald

Hofmeester, spoey u na mijn' ghemaalin terstondt,

En boodschap uit mijn' naam, dat, zonder eenigh beiden,

Zij voor mijn' troon verschijne, en wil haar zelf gheleiden.

Hófmeester

Mijne yver t'uwen dienst steedts overboodigh staat.

VI. Toneel.

Ghrimoald, Trasimond, Fastarad, Eduward, Lijfwacht, Hófknaapen.

Ghrimoald teeghen Fastarad.

De moordenaar ontkent, hardtnekkighlijk, zijn' daadt,

En wilme, uit uwen mondt, zijne onschuldt laaten hooren,

Voorwendende, dat ghy, uit Koningsbloedt ghebooren,

En eedel van ghemoedt, d'onnoozelen gheen schuldt,

Schoon tót uw achterstel, ten halze opschroeven zult.

En, alhoewel ik aan mijns Ghemaalins verklaaringe

Gheen twijffel sla; zo hebbe ik echter, ter bezwaaringe

Des schuldighen, en mijn' gherustheidt, u ontboôn,

Op zijn verzoek; ten einde, al 't gheen hy, tót verschoon,

Te berd' kost brengen, ghy moght bondigh weederlegghen,

En voorts bekrachtighen, met eene, uw 's moeders zegghen.

Dies openbaar ons, hoe 't 'er meê gheschooren leidt.

Zijn' straffe 't vonnis vólght, en 't vonnis uw bescheidt.

Fastarad

Gheduchte Vórst, der stamme, uit welke ik ben ghesprooten,

Der hooghe opvoeding, die 'k, van kindtsbeen, heb ghenooten,

Toonde ikme onwaerdigh, zo ik, valsch en laf van moedt,

Bezoedelde de ghlans van mijn doorluchtigh bloedt.

O neen. Nooit werd' mijn werk gheloochent van mijn' woorden.

Dies weet, Heer Koning, dat uw zoon an deeze moorden

Niet schuldigh is.

Ghrimoald

Wie dan?

Fastarad

Uw' Dochter, die ik min,

En die haar broeder, in de plaats der Koningin,

Door 't Kaledoonsch ghewaadt verbysterdt, had doorsteeken,

Heeft mijn' verliefden arm gheport haar' doodt te wreeken?

Ghrimoald

Zo hebt ghy dan mijn' zoon van 's leevenslicht beroofdt?

Fastarad

Hy had de schoone zon mijns leevens eerst ghedoofdt.

Ghrimoald

En vreesde ghy gheen wraak?

Fastarad

Wat wraak kan zulk een ghrieven,

Dien 't leeven walght?

VII. Tooneel.

Ghrimoald, Velleede, Trasimond, Eduward, Fastarad, Hófmeester, Hófknaapen, Lijfwacht.

Velleede

Wat is zijn' Majesteits believen,

Dat zy, in zulker ijl, my daghvaardt, voor haar' troon?

Ghrimoald

De broêr- en zustermoordt, waar meê ghy mijnen zoon

Beticht hebt, wordt ten hals den uwen opgheschooven,

Met zulke blyken, die 't my dwingen te ghelooven.

Dies melt ons, óf ghy kont ghestadighen uw woordt,

Oft een verkeerden hebt beschuldight met die moordt.

Fastarad

Vrouw Moeder, laat gheen veete, óft kinderliefde u rukken

Van 't spoor der Reeden, om de waarheidt t'onderdrukken.

'k Heb 't ghansch beloop der zaak den Koning, naakt en bloot,

Ontvouwen; schoon 't onsluit een toepadt na mijn' doodt:

Hy 's my een welkoom ghast; want nu 'k mijn' zielzon misse,

Schaft my het blijdste licht maar droeve duisternisse.

Velleede

Ziet dan zijn' Majesteit haar' Ghâ voor zulk eene aan,

Die den misdaadighen beghunstigh vry te ghaan,

Verrukt door kinderliefde; en weêr, door haat onduldigh;

D'onschuldighen, met schuldt des schuldighen, beschuldigh.

Zo heeftz' haar' ghemaalin ghesleeten onbekendt.

Nooit heeft zo vuil een smet mijn' zuiv're deughdt gheschendt.

Dies is 't, ontaarde zoon, onnut my toe te preeken,

Dat ik, beteugh'lende mijn' drift, zou waarheidt spreeken,

Als óf die waar' ghespaart. En schaamtghe u niet, met valsch

Ghetuighenis (daar ghij, ten kóste van uw' hals,

Indien 't een vreemdt bestondt, uw' Moeder moest verschoonen)

Haar in haar aanzicht te bekladden, en te hoonen?

Zo lasterlijk een daadt verdiende, dat men 't quaadt,

Welkghe u berókkendt hebt, u overkoomen laat,

En in uw' eighen vuil, rampzalighlijk, versmooren.

Maar mijn ghemoedt is al te preutsch, en hooghghebooren,

Om 't oogh te luiken aan uw' valscheidt, t' mijner wraak,

Den rechten toestandt te verdraayen van de zaak,

En haalen in den hals weêr d'eensghesprooken' woorden.

De Koning weete dan, dat niemandt met die moorden

Behipt is, dan zijn zoon, die schandtvlek zyner stam.

Ghrimoald

Maar waarom vochten, toen ik in de hófzaal quam,

Met bloot gheweer, u zoon, en myne, als woede leeuwen?

Velleede

Hy, toegheschooten op uw 's Dóchters deerlijk schreeuwen,

En ziend' haar' neêrgheveldt, uw' zoonen, dul ghestoordt,

Elkand'ren ghaan te keer; ley toe de broedermoordt

Te hinderen, en heeft terstondt van leer ghetooghen:

Dóch te vergheefs; alzo die dolkóp, door zijn pooghen,

In toorn ontsteeken, en aanvallend' met meêr kracht,

Zijn ghruwzaam opzet heeft, te vaerdigher, volbraght;

En straks daar aan mijn' zoon, verwoedt, op 't lijf ghevlooghen....

Ghrimoald

Schaamtghe u, halssterke, niet, dus valsch een tweeden looghen

Te dichten, tót ghestandt der eerste, en uw verschoon.

Staak eens al dit bedrógh, en, daar uw eighen zoon

Zich schuldigh, en mijn' zoon kent vry, wil beeter spreeken.

Velleede

Mijn zoon, zeer heftigh met uw's Dóchters min ontsteeken,

En raazende van liefd', haakt staadigh na de doodt;

Sint, door het onderghaan dier zon, hy wierdt ontbloot

Van 't licht, welk hem alleen zijne ooghen kon verklaaren.

Dies, willende uwen zoon ghrootmoedigh 't leeven spaaren,

Door 't zijne op t'ófferen, laad hy op zich zijn' schuldt,

En gheeft zijn' boezem bloot aan 's Vaders ongheduldt.

Ghrimoald

Verwaaten wijf, waar hólt uwe onbeschaamdheidt heenen?

Is dan alle eer, uit uw vervloekt ghedacht, verdweenen?

En 't ghóddeloos ghewis verstókt, verstaáldt, versteendt,

Zo, dat u niet alleen gheen wroeghing nijpt van 't gheen 't

Alreets bestaan heeft, om onschuldigh bloedt te plengen,

En doen den Vader zelf zijn' eighen zoon ombrengen;

Maar voortslaat; en bedrógh en looghens, op bedrógh

En looghens, stapelt, om dat ghruwlijk opzet dóch

Ten eind' te brengen? Waar 't niet nutter, datghe erkende

Uw' misghreep, en verzócht verghiff'nis, om te wenden,

Door die deemoedigheidt, van uwen hals nóch af

Myne aanghesteeken toorn, en uw' verdiende straf?

Want daar light meerder blijk, dan Fastarads belydenis.

Daar zijn meêr tuighen, waar niet teeghen aan te stryden is.

Velleede

En wiens ghetuigh'nis roemt ghy dóch zo sterk, en hecht?

Ghrimoald

Onz' Eduwards, die t'zaâm met u quam by 't ghevecht.

Velleede

Een schoon ghetuighe, om mijn ghetuighnis te weêrspreeken!

Zal dan met een bejaarde, in recht, zijn vergheleeken

Dus kleen een kindt, een wicht, welk naauwlijks ghoedt van quaadt

Weet t'onderscheiden?

Ghrimoald

Wis, D'onnooz'le jonkheidt ghaat,

En spreekt recht uit, hoe 't light gheschooren met de zaaken.

Velleede

D'onnooz'le jonkheidt is zeer licht wat diets te maaken,

En klapt dan namaals, na dat voorschrift, ófte uit zucht.

Ghrimoald

Voor gheen van beiden maakt ons dit gheding beducht.

Bey zijn 't zijn Broeders; na wien zoud' hy overbuighen?

Velleede

Het zy, hoe 't wil: een kindt, en kan, nócht magh ghetuighen.

Ghrimoald

Hy zelf belijdt het. 't Kindt wordt niet alleen ghelooft.

Velleede

Zijn welbemindes doodt heeft hem van brein beroofdt,

En doet hem yv'ren, om dat spoor haar na te treeden.

Maar 't schijnt, de Vórst heeft voor, zijn' zoon, met schijn van reeden,

Voor straf te vrijen, die 't rechtvaerdighe Ghericht,

Voor broêr- en zustermoordt, zijn' handt, op 't strengst, verplicht

Hem toe te dryven; en wil dies in twyffel trekken,

Wie 't is, die met dat bloedt, zijn' handen darde vlekken.

Ghrimoald

Hou op, hardtnekkighe, van alle uw' weederspraak.

Mijn ongheduldt, ontvlamdt tót yverigher wraak,

Gheen langer uitstel lijdt, en schoon ik meêr ghetuighen

Heb, t'zynen laste; wil ik echter, dat ghy buighen

Dien wreev'len moedt, en hier, op staanden voet, de schuldt

Van uwen zoone, en uw verghrijp bekennen zult.

Velleede

Wil dan de Vórst, dat ik onnooz'len zal betyghen?

Hy zegghe 't gheen hem lust, en ghunne my te zwyghen,

Zo 'k iets te berd' breng, 't welk met zijn' begheerte strijdt.

Ghrimoald

'k Zegh waarheidt, en ik wil, dat ghy die meê belijdt,

Of 'k zal aanstondts uw' zoon doen om het leeven brengen.

Velleede

En kreunt ghy niet bet, onschuldigh bloedt te plengen?

Ghrimoald

Onschuldigh bloedt, óft niet, het zal terstondt gheschiên.

Dies spreek, óft wel mijn' wacht doorsteekt hem fluks.

Velleede

Indien

De Vórst beschooren heeft, zijn' zoon van straf te vryen,

Dat staat an hem; de mijn' hoeft daarom niet te lyen.

Ghrimoald

De mijne is vry van straf, onschuldigh aan de daadt;

En d'uwe lijdt met recht, handtdaadigh aan het quaadt;

Beken dies schuldt, óft 'k zal hem, voor uwe ooghen straffen;

Daar uw' belydenis hem moght ghenâ beschaffen.

Velleede

De Vórst vergheef 't mijn' tong, zo zy niet lieghen kan.

Ghrimoald

Trouwanten trekt van leêr, en past op 't wenken van

Mijne ooghen....

Ghrimoald spreekt wyder iets zaft met zijne Lijfwacht.

Velleede ter zyden.

De Tiran pooght, door zijn' dreighementen,

Mijn onverschrokken hart wat vrees slechts in te prenten:

Maar 'k merk, 't is veinzery. Dies blyve ik by mijn woordt.

Ghrimoald

Wel nu, belijdtghe uw' zoon, handtdaadigh aan de moordt?

Velleede

Mijn' tong is niet ghewoon, dan waarheidt, te belyden:

Dies vergh haar niets, Heer, dat daarteeghen moghte stryden.

Ik hebze ontvouwen. Gheef nu mynen zoon de schuldt,

Oft spreek den uwen vry: ik draagh het met gheduldt.

Ghrimoald

Welaan, ik zal hem zijn' verdiende straf dan langen.

Trouwanten.

Velleede

Houdt. Helaas! hy heeft den steek ontfangen;

Ik kom te laat. Daar zijght hy neer. Mijn zoon, ach! ach!

Fastarad

Ik vólgh mijn lief vernoeghdt: dies staak dit weegheklagh,

En weest kloekhartigh. 't Quaadt ontvliedt nooit zijn' belooning.

Velleede

Vervloekte menschenbeul, vermoorder van uw Koning,

Verdelgher mijns gheslachts, verweldigher der kroon,

Verdrukker der ghemeente, en roover van mijn' troon,

Moest nóch het lijk mijns zoons uw' troon ten rughsteun strekken,

En, met zijn bloedt, de schand' van uwen zoon bedekken?

't Is zijn verschoon alleen, en 't vesten van uw staf.....

Ghrimoald

Zwijgh, onbeschaamde, uw zoon heeft zijn' verdiende straf,

En ghy verdiende loon voor uw' bedrieghlijkheeden.

Dies hou u stille, en stóp de vloedt dier lasterreeden,

Ofte ik weet raadt met u, en dien vermeet'len aart.

Hófknaapen, neemt het lijk, en draaght het kamerwaart.

Mijn' zoon bekleê mijn' zy. Hófmeester, wil ons vólghen,

Om t'overlegghen, hoe ik best, na zo verbólghen

Een onweêr, huldighe ten nazaat mynen zoon,

En helpe wyders aan Mathildes trouw en troon.

VIII. Tooneel.

Velleede.

Balstuurigh lót, hoe looptghe ons teeghen!

Hoe onbesuisdt slaatghe ons voor 't hoofdt,

Met batsen weederspoedt, daar voorspoedt scheen beloofdt?

Mijn toelegh niet alleen is tweemaals neêrghezeeghen

In 't voetzandt, zonder vrucht; maar (onverdraaghb're smart!)

Verwoedt my neêrgheploft op 't hart.

't Mislukken van de Tweelingbroeders

Te moorden, slaapende op hun bedt,

Wierdt, toen men schadeloos daar af quam, licht verzet:

Maar dus mijn' zoon zijn' doodt, zelfs door 't beleidt zijns moeders,

't Welk pooghde een anderen op t'óff'ren aan zijn schuldt,

Te vórderen, breekt mijn gheduldt.

Vergheef my, waerde kindt, mijn zwyghen;

Het pleite voor uw lijf en staf:

Daar 't nu, voor staf en lijf, u heeft ghestort in 't ghraf.

Maar zijt ghetroost, mijn' wraak, an 't wakkeren en styghen,

Zal met des moorders bloedt verheerlijken uw ghraf,

En lanks dien trap treên na mijn' staf.

Maar wie zal best, ghedoemdt ter wraake,

Opruimen 't spoor ter zeeteltroon?

De Dwinglandt streef voor uit, wiens voetstap vólgh zijn zoon,

De jongste sluite 't hek, en wil een drytal maaken,

Tót een zoenóffer, mijn vermoordt gheslacht ghewijdt.

Mijn' wraak zich met gheen slechter lijdt.

Dóch zal 't my wel van 't harte mooghen,

Dat eenigh telghjen mijner stam,

Onze Eduward, die uit mijn leeven 't leeven nam,

Die voedsel, uit mijn bloedt, heeft, door mijn' borst, ghezooghen,

Te scheuren van zijn' steel, te moorden met mijn' handt,

En óff'ren mijner wraak dat pandt?

O ja, zy heeft de zucht van moeder

Gheheel ghedempt, en hy 's niet waerdt,

Dat hy, in 't leeven, van zijn' moeder, werd' ghespaart;

Die, in het leeven, niet ghespaart heeft zynen broeder.

Ja, van mijn koninksbloedt is lang in hem de ghlants

Verdoofdt, door 't bloedt des Dwingelandts.

Heeft Prógne, om op 't verwoedst te wreeken

Haars zusters Philomeles schand',

Door Thereus, haar ghemaal, gheknót van tong, en handt,

Haars Ytis strót doorboordt, zijn vleesch aan 't spit ghesteeken,

In keetelen ghezoôn, en, opghedischt, daar aan

Den Vader doen zijn' ghraaght' verzaân?

Heeft Atreus, om Mycenens kroone

Te draaghen, en zijn huwlijksbedt,

Met bloedtschand' van Thyest baldaadighlijk besmet,

Den vader opgheschaft zijn dry onnooz'le zoonen,

Gheschonken 't bloedt voor wijn, en zoo de wreede lust

Van zijn' wraakghierigheidt ghebluscht?

De wraak mijns zoons, en myner maaghen,

't Herwinnen van mijn' Scepterstaf

Verght mynen overmoedt gheen slapper ondaadt af.

Zy plengden schuld'loos bloedt; ik kan 't met schuldigh waaghen.

Welaan mijn' ziel, neem zo doorluchtigh een besluit,

En voer 't niet min doorluchtigh uit.

Einde des vierden Bedrijfs.




Vyfde bedryf.

I. Tooneel.

Ghrimoald, Velleede, Mathilde, Trasimond, Atelstan, Ottomar, Leeuwenbald, Hófmeester, Rey van Eedelen, Staatjoffers, Hófknaapen, en Dienaars.

Ghrimoald

Daar komt de Koningin. Mijn zoon, treedt fluks haar teeghen.

Weest wellekoom Mêvrouw. De Heemel stort' zijn' zeeghen,

En op mijn' koninkstroon, en op uw bruilóftsbedt,

Dat eeuw, nócht landt den stroom uw 's luks ooit paalen zett',

En uwe nazaat u te boven ghaa in deughden.

Mathilde

Ik dank zijn' Majesteit.

Ghrimoald

Mijn hart sprong op van vreughden,

Op d'overblyde mied' van dat ghy woudt mijn' zoon

Bezalighen, met d'eer van uwe trouw en troon.

Zijn liefde vólght mijn hart, wiens ghroote u is ghebleeken.

Trasimond

Indien 't voorleedene nóch gheen ghenoeghzaam teeken,

Mêvrouw, verschaft, hoe ik u minne, ontzie, en eer';

Ik kniel deemoedighlijk voor uwe voeten neêr,

En wacht uit uwen mondt, dien my niets staat te weigheren,

Wat my, om uw gheloof zo verre te doen steigheren,

Nóch ov'righ blijft; óft zo 't zo hoogh ghesteigherdt is,

Wat dat 'er wordt vereischt tót zijn' vermeerdernis,

En tót verzeekring, dat niet eerder zal begheeven

Dit minnevlammend hart mijn' liefde, dan mijn leeven.

Mathilde

Rijs Prins, en denk, dat ik daar aan gheen twyffel slaa,

En met mijn' weedermin uw' min beloonen ghaa,

Tót koeling haarer vlam, en 's Konings verghenoeghen.

Ghrimoald

Hófmeester, is men reede, om zich ter troon' te voeghen?

Hófmeester

Men wacht slechts uw ghebódt.

Ghrimoald

Waar is mijn' ghemaalin?

Velleede

Hier is zy, Heer.

Ghrimoald

Kom zet u hier. De Koningin

Neem daar haar' plaats. Mijn zoon zich op den rijkstroon vlyde.

Heer, het ghelieve u te bekleên de laegher zyde

Van uwe Koninginne; ik voegh my by de mijn'.

Atelstan

Schoon ikze onwaerdigh ben, wil 'k u ghehoorzaam zijn.

Onder dit zegghen, ghaat Trasimond op den troon, Velleede an zyne hoogher, en Mathilde an zijn laegher, en an des zelfs laegher handt Atelstan zitten. Ghrimoald an de hoogher handt van Velleede zich ghevoeght hebbende, spreekt de Heeren, en andere Omstanders, die zich ter weederzyden van den troon ghevlijt hebben, aan.

Ghrimoald

Manhafte Ridderschap, en ghy mijne onderzaaten,

Onwik'bre zuilen van mijn' heerschapye, en staaten,

Ziet hier, verheerlijkt op mijn' ghouden zeeteltroon,

Den rechten erfghenaam der rijkskroon, mijnen zoon,

Wien, als mijn' nazaat, ik den scepterstaf opdraaghe,

En mijnen stoel inruime. Ontfangt hem, met behaaghen.

'k Gheef, met deez' staf, en kroon, hem 't Britsche koningdom,

En Kaledoniens Vórstin ten bruideghom.

Zy beide zullen, in mijn' plaats, voortaan regheeren.

Wilt haar, als Koninginne, en hem, als Koning, eeren.

Reyen.

Lang leef de Koning, met zijn' schoone Koningin.

Zijn' trótse stamboom ghroeye, en bloeye, eeuw uit, eeuw in.

Trasimond

Heer vader, schoon 'k anvaerde uw' scepter, en uw' kroone,

Mijn' plicht u echter steedts ghehoorzaamheidt zal toonen;

En, alzo lang mijn' voet betreên zal dezen troon,

Zal daar van daveren de stem van uw' gheboôn.

Ghrimoald

Uw' vaak beproefde deughdt belooft my deez' belooninge.

Maar, om staatplechtigh te besluiten uwe krooninge.

Wil 't oudt ghebruik, dat zy ghesterkt werd', door een dronk

Van rooden wijn, waar meê ons 't jongste jaar beschonk,

En die ons Priesterdom, met bidden, en met ófferen,

Tót deeze inhulding heeft ghewijdt. Welaan, Staatjofferen,

Waar is de Rijkskelk?

Rey van Staatjoffers

Hier mijn Vórst.

Ghrimoald

Gheluk, mijn zoon,

Gheen ramp ghemoete u ooit, op uwe ontfangen' troon.

Trasimond

Heb dank, Heer Vader. En nooit drukk' myne onderzaaten,

Met onbenoeghinge, wat wy bestaan, óft laaten.

Ghrimoald

De ghoede Heemel sterke uw' wensch, met zyne handt;

En hechte, op mórghen, uw' beschooren huwlijksbandt

Onscheidelijk aan een, tót heil der beide kroonen.

Men voeghe zich, om uwe inhuldinge ter troone,

Door 't plechtigh kroonbanket, te sluiten, voort ter disch.

Maar, ach! wat 's dit? ay my! wat vreemde ontsteltenis,

En ghrilling, rijdt door all' mijn' leeden? Wat krioelt 'er?

Wat kriewelt 'er dus in mijn inghewandt? Wat woelt 'er

Dus door mijne aderen? Ach! 't klampt an boordt mijn hart,

En fóltert het, met een onlydelijke smart.

Wat bomt daar in mijn' borst, met droevighe gheruchten?

Zy zucht, en steent somtijdts; maar niet door eighen zuchten,

En steenen. Ach! een diep gheluidt ghalmt heesch, en hól.

Mijn hoofdt wordt wervelziek, en draait, ghelijk een ból

Op d'assen. 't Zwindelt, en wordt donker voor mijne ooghen.

De naare nacht schijnt met een nieuwe nacht betooghen.

Wat onweer stort daar neêr op 't Koninklyke huis,

En hólt van zaale in zaal', met zulk een brusk ghedruis,

En schud de pylers, en de muuren, dat zy trillen?

Wat wil dat moordtgheschreeuw? wat ysselijker ghillen

Treft daar mijne ooren? waar is dat benaauwdt ghesteen?

Wat akeligher spook snort daar voorby my heen?

Wie roept daar wee, en wraak, an broeder, en an vader?

Ach! 't is mijn zoon, gheen stem en zweemt der zyne nader.

Hy schijnt in noodt. Kom hier mijn kindt, en uw ghezicht

Schuif van mijn hart den steen, die daar zo zwaar op light.

Trasimond

Hier ben ik, Vader, zegh, wat staat my aan te vangen,

Tót stilling van de weên, die uwen boezem prangen?

Ghrimoald

Ghy zijt mijn zoon, helaas! maar die niet, die my quelt.

Mijn Eduward, de lust mijns ouderdoms, ontstelt

Dus mijn ghemoedt. Ghewis, men wil het kindt vermoorden.

Zijn gheest was 't, die ik zagh; zijn' stem was 't, die ik hoorde.

Ach! 't is gheen deegh met hem! Dit voorspook spelt niet ghoedts!

Velleede

't Zijn yd'le inbeeldingen. De vader zy ghoedts moedts.

Gheen dagh zal hem, zo lang hy leeft, zijn zoon ontvreemen.

Neef Ottomar, ghelief de moeiten aan te neemen,

En breng hem herwaarts. Zijn verblijf is u bewust.

Ottomar

Uw' dienaar staat bereidt op 't wenken uwer lust.

II. Tooneel.

Ghrimoald, Velleede, Mathilde, Trasimond, Atelstan, Leeuwenbald, Hófmeester, Rey van Eedelen, Staatjoffers, Hófknaapen, en Dienaars.

Trasimond

Hoe nu toe? deel ik in d'onsteltenis van Vader?

Ik voel mijn bloedt, aan brandt, vast ziên van aâr tót ader;

En spartelen, door 't hart, met overdwaalschen loop;

En dryven opwaarts aan, na 't hoofdt, een byst'ren hoop

Van woede dampen, die het schudden, ghins en weeder.

Ik suizeból, ik zwijm, en stort byna ter needer.

Mijn beenen beeven, en zijn 't lijf te zwak een schraagh.

De zaalvloer rijst om hoogh, 't ghewelfsel daalt om laegh.

De wanden wentelen zich om, het bovenste onder.

Hoe schriklijk bliksemt het? hoe yss'lijk rólt de donder,

En dubbelt slagh op slagh, dat alles schud, en scheurt?

De balken buighen neêr, en kraaken beurt om beurt.

Hoe ghonst, en ghiert de windt, en rinkelt op de ghlazen?

Wat yz're keetens hoor ik rammelen? wat raazen?

Wat roepen? wie smeekt daar om hulp? wie schreeuwt daar moordt?

Ach 't is mijns broeders stem; ik heb mijn naam ghehoordt.

Waar zijtghe broeder? spreek mijn lam, wie wil u dooden?

Spreek broeder, spreek. Mijn' hulp wordt u terstondt ghebóden.

Wat 's dit? 'k hoor antwoordt; maar ik twijffel, waar van daan.

Een hól gheluidt schijnt, uit mijn' boezem, opwaarts aan

Te wellen, langs mijn' strót, tót teeghen het verheemelt.

Wat vreemder pijn? 't Is óf 'er in mijn buik iets weemelt,

En kriewelt, en ter keel weêr uit te kruipen tracht.

Mijn' maagh onduldigh, en verleeghen met zijn' vracht,

En walght, en arbeidt, om dat pak zich quijt te maaken.

Ontmenschte Stiefmoêr, zegh, wat spógh van slange, en draaken,

Wat helsch verghift ghy, in de Rijkskelk, hebt ghemengdt,

Welk zo het bloedt besmet, en 't brein an 't hóllen brengt?

Laat hooren, fluks, wat hebt ghy ons voor nat doen nutten,

Opdat men magh intijdts zijn' razernyen schutten:

Of 'k zweer, ghy zult, eêr dat zijn' schennis my vermant,

De straf uw 's euveldaadts ghevoelen van mijn handt.

Ghrimoald

Dat 's recht. Ontdek 't beleidt van deeze uw' schelmeryen,

Ofte eêr wy lyen, zult ghy zelve daar voor lyen.

Velleede

Bedaart, ghy Vórsten, en betoomt uw ongheduldt,

Tótdat neef Ottomar zy weêrghekeerdt. Dan zult

Ghy, wat voor wijn ghy hebt ghedronken, zien en hooren.

Daar komt hy.

III. Tooneel.

Ghrimoald, Velleede, Mathilde, Trasimond, Atelstan, Ottomar, Leeuwenbald, Hófmeester, Rey van Eedelen, Staatjoffers, Hófknaapen, en Dienaars.

Ottomar, brengende het doode lichaam van Eduward, in een zijden kleedt ghewonden.

Hier 's uw zoon.

Ghrimoald

Wat ramp staat ons beschooren?

Velleede het kleedt openslaande.

Kom Vader, kus uw' zoon, en bergh hem in uw' schoot.

En ghy, omhels uw' broêr, en redt hem uit zijn' noodt:

Ghy kont, op uw ghemak, hier beide uw' lusten boeten.

Trasimond

O schrikkelijk vertoogh, wie zou niet yzen moeten!

Ghrimoald

O teeder aanschijn, vuil met bloedt alsins bekladt!

Velleede

En kentghe uw' zoon niet? is hy u ontmunt zo radt?

Ghrimoald

U ken ik, heilloos wijf, tót mijn verderf ghebooren,

En tót mijn' ghemaalin, ter quader uur, ghekooren.

Wat razerny heeft u verrukt? wat helsch ghedrócht

Uw' borst bezeeten, en ghedempt de zoete tóght,

Welke over zoon zo teer eens moeders hart doet hangen?

Hoe dórstghe zo verdoemdt een ghruwelstuk aanvangen?

Hoe kostghe de natuur verlooch'nen, zo ontzindt,

En schenden, zo ontaardt, uw' handen aan uw kindt,

Het eenighst' van ons bedt? Waar zagh men ooit verwoeder,

Onmeededooghender, onmenschelyker moeder?

Velleede

Wat klaagtghe, en scheldt op my? 't Waar best uw' zoon ghekust,

Ghestreeldt, ghestrookt, en zo gheboet uw vaderlust.

Ghrimoald

Vermeetele, houdt op. Ghy hebt mijn kindt met arren,

En euv'len moedt vermoordt, en zult ghy my nóch sarren,

En terghen, en dus driest verghuizen in 't ghezicht?

Maar zegh, waar door heeft dóch deez' straf verdiendt dit wicht?

Indien de doodt uw 's zoons de vlam hadde aanghesteeken

Van uwe wraakzucht, ghy hadt u op my te wreeken,

Niet dit onnoozel kindt. Nu hebtghe, dwars van aart,

D'onschuldighe ghestraft, de schuldighe ghespaart.

Velleede

Dien doolwegh heeft zich nóch mijn' wraak niet inghegheeven.

Ghrimoald

Heeft dan dit teeder lam iets, teeghen u, misdreeven,

Welk uwe ghramschap dreef tót zo verwoedt een straf?

Velleede

Hy heeft mijn' zoon beklapt, en hem den wegh na 't ghraf

Ghebaant: en, schoon hy niet behipt waar met die daaden,

Zo was 't uw kroost, en dat verdiendt myne onghenade.

Ghrimoald

Het was ook 't uwe, en dat verdiende uw meedely:

En snerpt zijn' doodt mijn' ziele, uw' ziele en ghaat niet vry.

Zo veel te heeter, als een moeder mint, dan vader,

Zo veel te scherper, nijpt uw' pyne, en treft veel nader.

Ghy speelt Medee, die stak, door 't haar', haar' man in 't hart;

Ghy quetst my ook; maar voelde eerst zelf veel feller smart.

Velleede

O neen. Om my, op u, van al mijn leedt te wreeken,

Heb ik mijn' zoon door 't hart, tót in uw hart, ghesteeken;

Dóch 't mijn' niet eens ghequetst. 't Ghenoot meêr vreughdt, dan smart.

Ghrimoald

Zijt ghy een moeder, en hebt ghy gheen moeders hart?

Raakt u de vrucht, die ghy gheteeldt hebt, dan niet nader?

Velleede

By u, een aartstiran, den moorder van mijn' Vader,

Mijn' broeder, mijn' ghemaal, en mijn' liefwaerden zoon,

Den dwinger tót zijn' trouw, en roover van mijn' kroon.

Wat waant ghy, dat ik u ooit liefd' heb toeghedraaghen,

Ofte, op mijn' koets, omarmt, met weelde, en minnevlaaghen?

Wat waant ghy, dat ik ooit ghekoesterdt heb de vrucht,

Van u by my gheteeldt, met moederlyke zucht?

O neen. Indien ik ooit u heb ghetoondt een teeken

Van min, 't was slechts een laagh, om my op u te wreeken;

En heb ik 't kind niet straks verstikt, in zijn' gheboort',

Maar by het lijf ghespaardt, 't was slechts, om door zijn' moordt,

Mijn' wraaklust, t' haarer tijdt, een beet'ren slagh te voeghen.

Ja, 'k hadme allang verschaft dat wensch'lijk verghenoeghen,

't En zy daar door de hoop, die 'k voede, om mynen zoon,

Door uwe, en uwer moordt, t' herplanten op zijn' troon,

Waare afghesneên. Maar nu zijn' doodt die heeft verbannen,

En styver, dan voorheen, mijn' wraakboogh opghespannen,

Heb ik haar 't óffer, lang ghewijdt, al voort gheslacht;

En, om met eenen haar in haare volle kracht

Te zetten, en mijn' lust volop, in alle deelen,

Te boeten, gheen Medeê; maar Prógne willen speelen,

Die Thereus Ytis slachte, en briedt de teere leên.

Ghrimoald

Wat hebtghe?

Velleede

'k Heb uw' kindt, zijn' strótaâr afghesneên,

En 't bloedt, met ghift vermengdt, ter rijkskelk ingheschonken,

Dat ghy, met uwen zoon, hebt ghulzigh inghedronken,

Inwyend', met dat nat, uw' nazaat, op uw' stoel.

Ghrimoald

Dit 's dan de bron, daar flus uit sproot dat vreemdt ghewoel?

Helaas! dit was 't, daar ons het hart, en bloedt afghrilde!

Trasimond

Helaas! dit was 't, dat my ter keele weêr uitwilde!

Ghrimoald

De spraaklooze natuur waarschuwde my, al vroegh!

Trasimond

Mijn' stomme maagh ghaf van deeze ondaân blijks ghenoegh?

Leeuwenbald teeghen Atelstan, en Mathilde, ter zyden.

Mijn' Prins, 't schijnt, zonder dat wy onzen aanslagh waaghen,

Dat dit krakkeel u wil op uwen rijkstroon draaghen.

Mathilde

Het baant bequaamen wegh daar toe.

Leeuwenbald

't Beloofdt ons heil.

Atelstan

Men wachte 't af; en houd' terwyle een oogh in 't zeil.

Ghrimoald

Wat klachten storte ik, en waar zal ik woorden haalen,

Ghenoeghzaam om all' myne ellenden af te maalen!

Mijn Eduward is dan van 's moeders handt verdelght!

Zijn bloedt van vader, en van broeder inghezwelght!

Heeft ooit de zon, sint zy den Aardtboôm quam verlichten,

Beschouwt een lasterstuk, welk hier voor niet moet zwichten?

Wie ghruwt niet, die het ziet? Wie schrikt niet, die het hoort?

Gheen yss'lijk onghediert, ghebroeidt in 't kilste noordt,

Gheen wanghedrócht, by leeuw en luipaardt opghetooghen,

Was ooit zo woedigh, zo vervreemdt van meededooghen.

Verwaaten wijf, uw' wraak, en wreedtheidt, houdt gheen maat.

Velleede

Wat maat hiel d'uwe, toen uw' dwinglandy den Staat

Verweldighde, en mijn' man, mijn' broeder, en mijn' vader

Vermoorde, en my nóch dwong te trouwen een verraader?

Ons smart het leedt, hoe kleen 't ook is, dat ons gheschiedt:

Maar 't gheenwe een ander doen, schoon 't ghroot is, voelt men niet.

Wat waant ghy, dat ik my te buiten gha in 't wreeken?

O neen. Ik heb uw kindt den strót slechts afghesteeken,

Zijn bloedt ghemengeldt, in de Rijkskelk, met venijn,

En u, en uwen zoon dat slorpen doen voor wijn.

Maar 'k moest u zelf tót al dit hebben konnen dwingen,

Het laauwe bloedt uit zijn' doen in uw' ghórghel springen,

U uwen bloedtdórst doen verslaan, met leevend bloedt,

U 't lillend vleesch, aan 't spit, doen roosten, voor de ghloedt,

En, teeghen heugh en meugh, dat lekker wildtbraadt eeten,

Dat ghy, en hy, het van te vooren hadt gheweeten:

Dan zou mijn' wraak haar' lust eerst hebben recht ghekoeldt.

Ghrimoald

Hoort diepe zeên, die om dit Eilandt zwalpt, en spoelt;

Hoort landen, wijdt en zijdt, an allen oord, gheleeghen;

Hoor lucht, die, boven ons, ghaat ghroot van windt, en reeghen;

Hoor Hel, die, onder ons, zo diep ghedolven, daalt;

Hoor Heemel, die, om d'aarde, op snelle naven, dwaalt,

Deez' ghruwelen; en ghy, o naare nacht, betooghen

Met dubb'le mist; schoon ghy gheblindtdoekt hebt uwe ooghen,

Om niet hunn' heiligh licht t'ontwyen, door de damp

Van deeze afghrijslijkheên; ghy ziet nóchtans mijn' ramp,

Hoor meê mijn' klaghten, en beghunstigh meê mijn smeeken;

Mijn beê wil niet voor my; maar voor u allen spreeken.

Ghy eerst dan, Aarde, die deeze ijss'lijkheeden lijdt,

En draaght op uwen ruggh', spalk open, scheur, en splijt

Den afghrondt van uw' balgh, om ons daar in te zwelghen.

Wat mart ghy met dit woest wanschepsel te verdelghen?

Ruk wegh den ghrondtvest van dit Koninklyke huis,

En plóf het needer, met een schrikkelijk ghedruis,

In 't ghloeijenste van Styx, in 't diepst der helsche kólken,

En voer ons, leevendigh, by de verdoemde vólken,

Opdat gheen mensch ooit deeze onmenschlijkheeden ziet.

Hoe nu, ghy light heel stille, o Aarde, en kreunt 's u niet?

Ghy dan, o Heemelvooghdt, die 't oogh houdt, in 't byzonder,

Op 't sterffelijk gheslacht, en davert met den donder,

En met den bliksem speelt, ter straf, ten onderghank

Der quaân, uw' donder brulle, en uwe bliksem wank',

Niet met een zaft ghedreun, en zwakke schitterstraalen,

Welke uwe ghramschap doet, op kleene zonden, daalen:

Maar met de donderbuy, maar met de bliksemghloedt,

Waar meê ghy neederwierpt het onbesuisdt ghebroedt

Der Reuzen, en 't ghevaert der opghehoopte berghen

Bonsde op hunn' kruinen neêr. Ghy moet uwe armen verghen

Wat zeldzaams; hier is stóf voor onghewoone straf.

Werp, werp dien brandt uw 's toorns, op ons misdaadighe, af,

En plet dit heilloos wijf tót ghruis, en maak een open

In deeze borst, waar lanks mijn kindt weêr uitghekroopen,

Ontworstele 't gheprang der maagh, daar in het zucht.

Mijn' bange boezem barst byna, en woelt om lucht.

Velleede

Nadien de Heemel, en 't verghift niet kort uw kermen;

Wil ik my over u, en mijne vrucht erbarmen.

Hou daar dan Dwinglandt, braak door deeze wonde uw' zoon,

En met uw' zoon uw' ziele, en ruim my in mijn' troon;

En ghy.....

Velleede tusschen Ghrimoald en Trasimond instaande, nadat zy den Dwinglandt ghetroffen heeft, steekt ook na zynen zoon, die den steek ontspringende van leêr trekt, en haar, na Ottomar vluchtende, en hem te hulp roepende, doorstreekt, en weeder van Ottomar doorsteeken wordt.

Trasimond

Dat mist u.

Velleede

Help!

Trasimond

Ghy zult my niet ontvlieden.

Velleede

Neef Ottomar!

Ottomar

Mêvrouwe, ik zal u bystandt bieden.

Velleede

Ay my! ik ben doorwondt!

Trasimond

Ik ben ghequetst! ach!

Ottomar

Gha

Ghy Dwinglandts zoon, en vólgh des Dwinglandts stappen na,

En laat voor my de kroon, waar toe ghy waart ghekooren,

En koninklyke bruidt ten Eeghâ u beschooren.

Mathilde

Verban, uit uw vervloekt ghedacht, die hoope vry,

Ghy moorder, en ghenoot der kindermoordery,

En ghruwelen, die hier ghepleeght zijn, zo vermeetel.

Denk niet van ooit op deeze, óft mijnen Koningszeetel,

En bruilóftskoets te treên. Des Dwinglandts voorzaats zoon,

Prins Atelstan, uw' Vórst, en wettigh oir der kroon,

Des Dwinglandts woede ontvlucht, en in mijn Rijk ghekoomen,

En nu met my ghekeerdt, zal u dien wegh draayboomen,

Zijn recht handthaaven, en manmoedigh keeren af,

Wie hem durft steeken na zijn erffelyken staf.

Ghy Heeren dan, ziet hier uw wettigh Vórst, en Kooning,

Bescherm zijn erfrecht, en verwacht daar voor belooning:

Maar ghy, o booswicht, kniel, en bidt verghiffenis,

Eer uw' verghrijp bezuur de straf, die 't waerdigh is.

Ottomar

Ik knielen? ik? die hier den Scepterstaf moet zwaayen?

Voor eenen, dien uw' list zoekt in den troon te draayen;

En, hem bepronkend' met den naam van Atelstan,

Te gheeven ons ten Vórst, te kryghen u ten man?

Het luidt te blaauw, Mêvrouw. Daar 's niemandt deezer Ghrooten,

Die twyffelt aan zijn' doodt, te listighlijk beslooten,

Te zeeker uitghevoerdt, door 's Dwinglandts moordttrouwant.

Dies stem mijn eisch, en zaay gheen voorder misverstandt.

Atelstan

Schaamt ghy u, booswicht, niet, zo tróts een Koninginne

Te lasteren, dat zy, vervoerdt door kriele minne,

Om haaren onderdaan ter koninksbruilóftskoets

Te heffen, kreuken zou de preutscheidt haars ghemoedts,

Hem valsch'lijk dringende op den rijkstroon tót verschooning.

O neen. Ik ben uw Vórst, de zoon van uwen Koning,

Dien 's Dwinglandts dólk vermoorde, en uit zijn' zeetel stiet.

Ik ben die Atelstan, dien hy vervólgde, en niet

En afterhaalde; Ik ben uw Erfprins, dien Mathilde

Haar Vader ten ghemaal zijns dóchters stellen wilde.

Dies staat, vermeetele, af den staat, daar ghy na staat,

En val Mêvrouw te voet, tót beet'ring uwer daadt.

Ottomar

Een wulpsche pronker, tót het minnespel ghebooren,

En daarom van Mêvrouw tót eeghemaal ghekooren,

Dart, door haar' stem ghesterkt, zich roemen 's Konings zoon,

En zich anmaatighen het recht der Britsche kroon!

Ghy Heeren, laat u door gheen valschen schijn vervangen:

Want waar' hy 's Dwinglandts klaauw ontsnapt, hy hadt voorlange,

Door 's Dwinglandts borst, een wegh ter troon ghemaakt, met kracht,

En, tótz' hem van 't gheluk ghebaant wierdt, niet ghewacht.

Dies laat uw' manhaft van gheen vreemden overheeren;

Maar help hem, moedighlijk, van 's Konings zeetel weeren.

Leeuwenbald

Ghy Heeren, twijffelt niet; deeze is de Koningszoon,

Onze erffelijke Vórst, en wettigh oir der kroon,

Die, 't zwaerdt van den Tiran ontvlucht, zich by Mêvrouwe,

In Kaledonien, bedekt'lijk heeft ghehouwen,

En onderwijl met my staâgh onderling verstandt,

Om met gheweldt, óft list, den woeden Dwingelandt

Te bonzen van den troon, en zijn gheslacht te wreeken:

En 't was, deez' avendt, op het kroonbanket, besteeken,

Ghelijk an veele uit u niet onbekendt en is.

Dies rent niet reukeloos in uw' verderffenis,

Nócht leent dien raadtsman 't oor: maar toont u rechte braaven,

Voeght u by uwen Vórste, en helpt zijn recht handthaaven.

Terwylen men dus over en weeder krakkeelt, voeghen zich eenighe Heeren, Hófknaapen, en dienaars by Atelstan, en eenighe andere by Ottomar.

Ottomar

Ghy ghryze huicchelaar, die uw' bevoordering

In 't oogh hebt, met dus op den troon een' vreemdeling

Te willen planten, en deez' valscheidt te beaâmen,

'k Hoop, u de Heemel zal, met uwen Vórst, beschaamen.

Ghy Heeren, wie met my mijn scepterrecht verstaat,

En haat eens vreemden juk, die trekk' van leêr. Dat ghaat

U voor. Het zwaerdt moet dit verschil alleen beslechten.

Atelstan

Rechtvaerdigh vecht hy, die ghedwongen wordt te vechten.

Mijn' vrienden, steurt u aan gheen' vuilen lasteraar:

Elk weer' zich mannelijk, en vólgh zijn' koning naar.

Nadat van weederzyden van leêr ghetrokken is, neemen de Staatjoffers de vlucht, en men valt an 't vechten, en na een kort ghevecht stort Ottomar, met eenighe andere, ter neêr.

Ghy Heeren staat, en staakt dit vechten van weêrzyden.

Het deert my meerder bloedts te storten, door dit stryden.

't Hoofdt der weêrspannighen, welk my stak na mijn' kroon,

Light, door mijn' kling, gheveldt, en heeft verdiende loon.

Ghy, die het met hem stondt, door plicht, óft door zijn raaden,

Bekent uw' misghreep, en versmaadt niet mijn' ghenade.

Op dit zegghen knielen de overghebleeven Heeren, en Dienaars van Ottomars zyde.

Staat op, ghy Heeren; wy vergheeven u deez' daadt,

En zo daar onder u nóch iemandt twijffel slaat,

Of ik uw' Koning ben, dien zal men zulke blyken

Verschaffen, waar voor straks alle ongheloof wil wyken.

Voor teeghenwoordigh, sluit men deeze hófzaal toe,

En elk zijn' mondt, opdat men gheenigh quaadt vermoê,

Alle oproer weere, en stopp' de deure voor ghevaaren.

Op mórghen, zullen wy den vólke ons openbaaren,

En al 't beslagh der zaake. Ik gha vernachten, in

Ons voorighe vertrek, met mijne Koningin.

Ghy Leeuwenbald, wil met den Hópman, en de schaaren

Van 's Dwinglandts lijfwacht, ons, en 't ghansche Hóf bewaaren.

Ik gheef u deezen last, en laat het op u staan.

Leeuwenbald

De Vórst magh op mijn' zórgh gherust wel slaapen ghaan.

Einde des vijfden, en laatsten Bedrijfs.


